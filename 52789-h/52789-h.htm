<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="sv" lang="sv">
  <head>
    <meta http-equiv="Content-Type" content="text/html;charset=UTF-8" />
    <title>The Project Gutenberg eBook of Nordmanna-mystik Bilder Från Nordens Forntid, by A. U. Bååth</title>
    <link rel="coverpage" href="images/cover.jpg" />
    <style type="text/css">
       body { margin-left: 8%; margin-right: 10%; }
       h1 { text-align: center; font-weight: bold; font-size: xx-large; }
       h2 { text-align: center; font-weight: bold; font-size: x-large; }
       h3 { text-align: center; font-weight: bold; font-size: large; }
       h4 { text-align: center; font-weight: bold; font-size: 1.0em; }
       .pageno { right: 1%; font-size: x-small; background-color: inherit; color: silver;
               text-indent: 0em; text-align: right; position: absolute;
               border: thin solid silver; padding: .1em .2em; font-style: normal;
               font-variant: normal; font-weight: normal; text-decoration: none; }
       p { text-indent: 0; margin-top: 0.5em; margin-bottom: 0.5em; text-align: justify; }
       sup { vertical-align: top; font-size: 0.6em; }
       .large { font-size: large; }
       .xlarge { font-size: x-large; }
       .small { font-size: small; }
       .lg-container-b { text-align: center; }
       @media handheld { .lg-container-b { clear: both; } }
       .lg-container-r { text-align: right; }
       @media handheld { .lg-container-r { clear: both; } }
       .linegroup { display: inline-block; text-align: left; }
       @media handheld { .linegroup { display: block; margin-left: 1.5em; } }
       .linegroup .group { margin: 1em auto; }
       .linegroup .line { text-indent: -3em; padding-left: 3em; }
       div.linegroup > :first-child { margin-top: 0; }
       ol.ol_1 {padding-left: 0; margin-left: 2.78%; margin-top: .5em;
               margin-bottom: .5em; list-style-type: decimal; }
       em.gesperrt { font-style: normal; letter-spacing: 0.2em; margin-right: -0.2em; }
       @media handheld { em.gesperrt { font-style: italic; letter-spacing: 0;
               margin-right: 0;} }
       div.footnote {margin-left: 2.5em; }
       div.footnote > :first-child { margin-top: 1em; }
       div.footnote .label { display: inline-block; width: 0em; text-indent: -2.5em;
               text-align: right; }
       .chapter { clear: both; page-break-before: always; }
       .figcenter { clear: both; max-width: 100%; margin: 2em auto; text-align: center; }
       .figcenter img { max-width: 100%; height: auto; }
       .id001 { width:20%; }
       @media handheld { .id001 { margin-left:40%; width:20%; } }
       .ig001 { width:100%; }
       .table0 { margin: auto; margin-top: 2em; margin-left: 0%; margin-right: 0%;
               width: 100%; }
       .nf-center { text-align: center; }
       .nf-center-c1 { text-align: left; margin: 1em 0; }
       p.drop-capa0_0 { text-indent: -0em; }
       p.drop-capa0_0:first-letter { float: left; margin: 0.100em 0.100em 0em 0em;
               font-size: 250%; line-height: 0em; text-indent: 0; }
       @media handheld {
         p.drop-capa0_0 { text-indent: 0; }
         p.drop-capa0_0:first-letter { float: none; margin: 0; font-size: 100%; }
       }
       .c000 { margin-top: 0.5em; margin-bottom: 0.5em; }
       .c001 { page-break-before: always; margin-top: 4em; }
       .c002 { margin-top: 2em; }
       .c003 { margin-top: 1em; }
       .c004 { margin-top: 4em; }
       .c005 { page-break-before:auto; margin-top: 4em; }
       .c006 { margin-top: 2em; margin-bottom: 0.5em; }
       .c007 { border: none; border-bottom: thin solid; margin-top: 0.8em;
               margin-bottom: 0.8em; margin-left: 35%; margin-right: 35%; width: 30%; }
       .c008 { page-break-before: auto; margin-top: 2em; }
       .c009 { margin-top: 1em; margin-bottom: 0.5em; }
       .c010 { text-decoration: none; }
       .c011 { font-size: 90%; }
       .c012 { vertical-align: top; text-align: left; padding-right: 1em; }
       .c013 { vertical-align: top; text-align: right; }
       .c014 { text-align: center; }
       div.tnotes { padding-left:1em;padding-right:1em;background-color:#E3E4FA;
              border:1px solid silver; margin:2em 10% 0 10%; }
       .covernote { visibility: hidden; display: none; }
       div.tnotes p { text-align:left; }
       @media handheld { .covernote { visibility: visible; display: block;} }
       .footnote {font-size: 90%; }
    </style>
  </head>
  <body>


<pre>

The Project Gutenberg EBook of Nordmanna-Mystik, by A. U. Bååth

This eBook is for the use of anyone anywhere in the United States and most
other parts of the world at no cost and with almost no restrictions
whatsoever.  You may copy it, give it away or re-use it under the terms of
the Project Gutenberg License included with this eBook or online at
www.gutenberg.org.  If you are not located in the United States, you'll have
to check the laws of the country where you are located before using this ebook.

Title: Nordmanna-Mystik
       Bilder Från Nordens Forntid

Author: A. U. Bååth

Release Date: August 12, 2016 [EBook #52789]

Language: Swedish

Character set encoding: UTF-8

*** START OF THIS PROJECT GUTENBERG EBOOK NORDMANNA-MYSTIK ***




Produced by Richard Tonsing, Jens Sadowski, ronnie sahlberg
and the Online Distributed Proofreading Team at
http://www.pgdp.net (This file was produced from images
generously made available by The Internet Archive)






</pre>


<div class='tnotes covernote'>

<p class='c000'>  <strong>Transcriber's Note:</strong></p>

<p class='c000'>  The cover image was created by the transcriber and is placed in the public domain.</p>

</div>

<div>
  <h1 class='c001'>NORDMANNA-MYSTIK<br /> <br /> <span class='xlarge'>BILDER</span><br /> <br /> <span class='xlarge'>FRÅN NORDENS FORNTID</span></h1>
</div>

<div class='nf-center-c1'>
<div class='nf-center c002'>
    <div><span class='small'>AF</span></div>
    <div class='c003'><span class='large'>A. U. BÅÅTH</span></div>
  </div>
</div>

<div  class='figcenter id001'>
<img src='images/titel.jpg' alt='' class='ig001' />
</div>

<div class='nf-center-c1'>
  <div class='nf-center'>
    <div>STOCKHOLM</div>
    <div><span class='small'>F. &amp; G. BEIJERS BOKFÖRLAGSAKTIEBOLAG.</span></div>
  </div>
</div>

<div class='nf-center-c1'>
<div class='nf-center c004'>
    <div>STOCKHOLM</div>
    <div class='c003'>IVAR HÆGGSTRÖMS BOKTRYCKERI, 1898.</div>
  </div>
</div>

<div><span class='pageno' id='Page_1'>1</span></div>
<p class='drop-capa0_0 c000'>
Kännedomen om våra nordiska förfäders vidskepelse
i tro och sedvänjor förskrifver sig uteslutande från Eddorna
och de isländska sagorna.</p>

<p class='c000'>Dessa sagor äro visserligen nedskrifna, först sedan
kristendomen blifvit införd på ön Island, nämligen i det
tolfte och de närmast följande århundradena, och man
kunde därför vänta, att författarne låtit på många punkter
sitt egna kristna åskådningssätt insmyga sig i stället för
den värkliga tankegången hos de hedniska folk, som sagorna
skildra.</p>

<p class='c000'>Men detta synes dock i mycket ringa grad hafva
varit fallet.</p>

<p class='c000'>I allmänhet böra de fornnordiska urkunderna anses
såsom synnerligen säkra källor, när det gäller att undersöka
våra hedniska förfäders vidskepliga föreställningar.</p>

<p class='c000'>Det är ett ofta och lifligt debatteradt spörsmål, huru
vida dessa hafva sitt ursprungliga hem här i Norden eller
om de äro lånade hos andra folkslag och blott vidare
utvecklade af nordboarne.</p>

<p class='c000'>De nordiska folken foro vida omkring icke blott som
vikingar utan äfven som fredliga köpmän, hvilka kommo i
mycket nära beröring med andra folkslag, och många nordboar
hade såsom väringar länge fast uppehåll i den tidens
kulturstater.</p>

<p class='c000'><span class='pageno' id='Page_2'>2</span>Det kan därför icke vara det minsta tvifvel om, att många
af de föreställningar, som framträda ur sagorna, alldeles icke
äro ursprungligt nordiska utan äro lånade ifrån skilda håll.</p>

<p class='c000'>Emellertid bör det noga märkas, att den fornnordiska
magien är af väsentligt annat slag än den magi, som
samtidigt eller senare härskade i mellersta och södra
Europa och som vi svenskar känna särskildt genom Viktor
Rydbergs berömda arbete »Medeltidens magi».</p>

<p class='c000'>I denna magi, som har sina yttersta rötter i Österlandet,
äro andarne — d. v. s. immateriella, öfvermänskliga
eller undermänskliga väsen — de egentligen drifvande och
värksamma krafterna, hvilkas hjälp trollkarlen eller trollkvinnan
måste förskaffa sig genom att besvärja och betvinga
de onda, dämonerna, och beveka de goda.</p>

<p class='c000'>I motsats till detta slags magi känner den fornnordiska
inga i egentlig mening immateriella andeväsen.</p>

<p class='c000'>Till den fornnordiska föreställningskretsen höra nämligen
såsom personliga icke-mänskliga väsen endast varelser af
ganska substantiell natur, hvilka äta, dricka, kunna få stryk
och t. o. m. bli ihjälslagna.</p>

<p class='c000'>Den besvärjelse, som förekommer, gäller icke andar
utan tingens inre väsen, hvilket behärskas af den, som
känner det rätta ordet eller tecknet.</p>

<p class='c000'>Jag vill äfven här fästa läsarens uppmärksamhet på
den nära förbindelse, som finnes mellan den skandinaviska
och den finska eller lappska magien. I det följande förekomma
talrika bevis på, huru man betraktade finnarne
såsom de största mästare i trolldom. Sålunda läto höfdingar
ute på Island t. o. m. hämta ditöfver finnar för att få dem
att spå sig. Ja, tron på deras synnerliga trolldomsskicklighet
har bibehållit sig hos den nordiska allmogen ända ned till
våra dagar.</p>

<p class='c000'><span class='pageno' id='Page_3'>3</span>Stoffet till föreliggande arbete har visat sig vara så
rikt, att, då jag velat göra boken lämplig för allmänläsning,
anförandet af alla ställen, som för specialforskaren skulle
hafva varit af intresse, omöjligen kunnat ifrågakomma.</p>

<p class='c000'>I alla händelser torde den, som i vetenskapligt syfte
genomgår min framställning, finna, att den erbjuder en betydligt
rikare samling fakta än den, som användts af den
utmärkte forskaren Alfr. Lehmann, hvilkens klara och grundliga
undersökning af ämnet — i arbetet »Overtro og troldom
fra ældste tider til vore dage» — i väsentliga delar tjänat
till ledning för uppställningen af det följande.</p>

<p class='c000'>Jag har trott mig bäst tjäna läsaren genom att låta
ämnet passera för hans syn såsom en följd af taflor, så
troget som möjligt bildade efter originalen och endast i mån
af behof försedda med förevisarens förklarande ord.</p>

<p class='c000'>För den stora allmänheten i vår tid kan kännedomen
af ifrågavarande idékretsar icke anses likgiltig eller onyttig.</p>

<p class='c000'>Genom att göra bekantskap med våra förfäders vidskepliga
föreställningar lära vi känna deras själslif från en
af dess viktigaste sidor. Att de nutida skandinaverna,
oaktadt kulturens framsteg under trettio eller flera generationer,
ännu äga icke få beröringar med de gamles troslif:
det skall den snart finna, som genomser följande serier af
bilder från vår stams forntid.</p>

<p class='c000'>Göteborg i september 1897.</p>

<div class='lg-container-r'>
  <div class='linegroup'>
    <div class='group'>
      <div class='line'><em>A. U. Bååth.</em></div>
    </div>
  </div>
</div>

<div class='chapter'>
  <span class='pageno' id='Page_5'>5</span>
  <h2 class='c005'>I.<br /> <br /> SKYDDSANDAR<br /> <br /> OCH<br /> <br /> ONDA VÄSEN.</h2>
</div>

<div>
  <span class='pageno' id='Page_7'>7</span>
  <h3 class='c001'>Skyddsandar.</h3>
</div>

<p class='c006'>Förutom de egentliga gudarne, Åsarne, omtala de
fornnordiska sagorna åtskilliga lägre andliga väsen, fylgjor
och vättar.</p>

<p class='c000'>Dessa voro skyddsandar antingen för den enskilda
mannen och kvinnan eller för en hel släkt, för en landsända
eller ett helt land.</p>

<p class='c000'>Hvarje person hade sin fylgja. Denna var i grunden
endast hans eller hennes <em>själ</em>, om hvilken man antog, att
den understundom kunde uppenbara sig för andra människor
i deras drömmar; och sådana drömsyner varslade
alltid om kommande händelser.</p>

<p class='c000'>Med dessa fylgjor komma vi senare att sysselsätta
oss, då vi skärskåda de gamles drömmar.</p>

<p class='c000'>Huru stark äfven tron på frändefylgjor eller släktvättar
varit, framgår däraf, att de hedna fylgjorna, enligt
folktron, kunde efterträdas af »kristna», något, hvaröfver
de förra så ondgjordes, att de togo grundlig hämd på den
svikande släkten. —</p>

<p class='c000'>Berättelsen om den isländske ynglingen <em class='gesperrt'>Tidrande
Sido-Halls sons död</em> visar oss både hedna och kristna
frändefylgjor.</p>

<p class='c000'>Höfdingen Sido-Hall på gården Hof och den framsynte
bonden Torhall, som äfven kallades Torhall spåman,
<span class='pageno' id='Page_8'>8</span>voro mycket goda vänner; och de gästade ofta hvarandra.</p>

<p class='c000'>Hall hade en son, som hette Tidrande, en mycket
vacker och förhoppningsfull ung man. Och honom älskade
fadern mäst bland alla sina söner.</p>

<p class='c000'>Tidrande var ständigt stadd på färder emellan länderna,
och han var mycket omtyckt, hvart han kom, ty
han var en sällsynt dugande man, anspråkslös och »blid
emot hvarje barn».</p>

<p class='c000'>En sommar bjöd Sido-Hall sin vän Torhall spåman till
sig, och han tog som alltid emot honom med den största
vänskap och bad honom ej fara hem igen, förrän höstgillet
var hållet.</p>

<p class='c000'>Under tiden återkom sonen Tidrande hem till Hof från
en af sina utlandsfärder. Han var nu aderton år gammal, och
man lofprisade mycket hans mandom.</p>

<p class='c000'>Blott Torhall spåman teg, när roset föll som ymnigast.</p>

<p class='c000'>Då sporde Hall honom, hvad hans tystnad betydde.</p>

<p class='c000'>»Säg mig det», tillade han, »ty allt hvad du säger
synes mig märkligt.»</p>

<p class='c000'>»Icke sitter jag tyst», svarade han, »för det jag har
någonting emot dig eller honom eller för det jag mindre
än andra ser, att han är en märklig man, som därtill äger
ringa tankar om sig själf. Men det kan hända, att man
ej så länge just får glädjas åt honom, och varder då din
sorg efter en så manlig son tillräckligt tung, fastän icke
alla prisat för dig hans förtjänster.»</p>

<p class='c000'>Då det led mot sommarens slut, visade Torhall spåman
sig sorgsen; och när hans värd sporde honom, hvad som
var på färde, svarade han:</p>

<p class='c000'>»Jag tänker icke godt om det höstgille, du snart ärnar
hålla, ty det faller mig in, att en spåman då varder dräpt.»</p>

<p class='c000'><span class='pageno' id='Page_9'>9</span>»Den saken kan jag klara», invände Hall leende; »jag
äger en tioårig oxe, som jag kallar Spåmannen, enär han är
klokare än de allra flesta nöt. Den ärnar jag just slakta
till höstgillet, för hvilket du ej behöfver ängslas, ty jag
tänker, att det, likt mina andra gästabud, skall lända dig
och mina öfriga vänner till heder.»</p>

<p class='c000'>»Jag varnar dig för detta gille», återtog Torhall spåman,
»ej därför, att jag är rädd om mitt eget lif. Nej, ännu
större och underligare tidender förestå, dem jag ej denna
gång vill yppa.»</p>

<p class='c000'>»Då skall häller icke gästabudet göras om intet», förklarade
han.</p>

<p class='c000'>»Jag har intet mera att invända», slöt Torhall, »ty det,
som är förut bestämdt, skall tima.»</p>

<p class='c000'>Höstgillet hölls den fjortonde dagen i oktober månad,
men endast få gäster infunno sig, ty vädret var hvasst
och farligt att färdas i.</p>

<p class='c000'>När man om aftonen satt sig till bords, sade Torhall
spåman:</p>

<p class='c000'>»Nu vill jag bedja eder alla härinne, att I följen detta
mitt råd: ingen enda träde i stundande natt utom dörren!
Ty eljes kan mycket ondt följa; och hvad varsel här än
kan komma att visa sig, gifve ingen akt därpå!»</p>

<p class='c000'>Värden Sido-Hall bad alla därinne lystra den talandes
ord, »ty de pläga gömma sanning», sade han, »och är det
bäst att icke utsätta sig för farlighet, när man därtill icke
är tvungen.»</p>

<p class='c000'>Sonen Tidrande gick omkring och såg till gästerna,
stilla och anspråkslös. Då de bröto upp till hvila, anvisade
han enhvar hans sängrum.</p>

<p class='c000'>Själf satte han sig på bänken närmast dörren.</p>

<p class='c000'>Då de flästa gästerna insomnat, bad någon där utanför,
<span class='pageno' id='Page_10'>10</span>att man måtte öppna dörren; men ingen låtsade, som om
han hörde det.</p>

<p class='c000'>Trenne gånger framsades samma bön.</p>

<p class='c000'>Då sprang Tidrande upp och utbrast:</p>

<p class='c000'>»Det är stor skam, att I härinne låtsen, som om I
sofven. Nya gäster torde hafva kommit.»</p>

<p class='c000'>Han tog sitt svärd och gick ut. Ingen människa syntes
till. Men när han trädt fram till en vedstapel, som
stod där utanför husen, hörde han hästtraf dåna norrifrån.</p>

<p class='c000'>Och han såg nio kvinnor komma ridande, alla i svarta
kläder och med svängda svärd i sina händer.</p>

<p class='c000'>Äfven söderifrån hörde han hästtraf närma sig.</p>

<p class='c000'>Och snart såg han nio andra kvinnor komma, alla i
ljusa kläder och på hvita hästar.</p>

<p class='c000'>Då ville Tidrande springa in och berätta för gästerna
dessa syner. Men de svartklädda kvinnorna hunno på
sina springare upp honom, och de kastade sig öfver honom.
Han värjde sig tappert.</p>

<p class='c000'>En lång stund därefter vaknade Sido-Hall och frågade,
om Tidrande ännu var uppe; men intet svar kom.</p>

<p class='c000'>Torhall spåman inföll blott, att den frågan nog var
för sent väckt.</p>

<p class='c000'>Man gick ut; det var frostväder och månsken. Tidrande
såg man ligga sårad på marken.</p>

<p class='c000'>Han blef inburen, och han förtalde allt, som det skett.</p>

<p class='c000'>Nästa morgon dog han i gryningen och blef lagd i
hög på hedniskt sätt.</p>

<p class='c000'>Sedan lät Sido-Hall spörja rundt om i bygderna efter,
hvad folk man sett färdas ute den natten, men ingen hade
något besked att lämna, och ingen kunde häller tänka sig,
att Tidrande haft ovänner.</p>

<p class='c000'><span class='pageno' id='Page_11'>11</span>Då frågade Hall sin vän spåmannen, huru det hängde
samman med denna underliga händelse; och han svarade:</p>

<p class='c000'>»Det vet jag icke; men jag gissar, att dessa kvinnor
ej varit annat än era frändefylgjor. Mig anar äfven, att
här varder trosskifte i landet, och att hit kommer en bättre
tro. Dessa eder släkts diser, de svarta, som följt den
gamla tron, torde hafva vetat af det stundande skiftet och
att I, fränder, kommen att öfvergifva dem. De hafva icke
varit tillfreds med att dessförinnan lämna eder helt och
hållet obeskattade, och för den skull hafva de tagit den
ädle Tidrande ifrån eder. De bättre diserna, de hvita,
hafva däremot velat hjälpa honom, men de hafva ej förmått
det. Nu skolen I, fränder, dock sluta eder till dessa ljusa
diser, som hafva den nya okända tron!»</p>

<p class='c000'>Och Tidrandes död gick hans fader så djupt till sinnes,
att denne ej längre trifdes på sin gård Hof utan flyttade
därifrån. —</p>

<p class='c000'>Äljes var det naturligtvis frändefylgjans uppgift att
skydda släkten och dess enskilda medlemmar.</p>

<p class='c000'>Då höfdingen Torsten Ingemundsson skaffat trollkvinnan
Groa bostad nära sin egen gård, fick han af sin hustru
höra ständiga förebråelser, för det han var förälskad i denna
Groa, hvilken genom trolldom frammanat hans kärlek.</p>

<p class='c000'>Så köpte trollpackan god malt och redde till ett stort
gästabud, hvartill äfven höfdingen Torsten blef inbjuden;
och han lofvade komma.</p>

<p class='c000'>Men tre nätter förr än han skulle rida hemifrån,
drömde han, att den kvinna, som dittills följt honom och
hans fränder, kom till honom och bönföll, att han icke måtte
fara till Groas gästabud. Då han invände, att löftet redan
var gifvet, sade hon:</p>

<p class='c000'><span class='pageno' id='Page_12'>12</span>»Detta synes mig dock oförståndigt — gör du den
färden, så bekommer den dig illa!»</p>

<p class='c000'>Äfven de två andra nätterna infann hon sig, och
samma varning uttalade hon. Och hon tog på hans ögon,
att han måtte se klarare.</p>

<p class='c000'>Då beslöt han att stanna hemma.</p>

<p class='c000'>Den afton, då trollkvinnan Groas gästabud hölls, såg
Torstens fårherde henne efter solens nedgång komma ut ur
sin gård, och hon gick »emot solens lopp», rundt omkring
gården; och han hörde henne säga:</p>

<p class='c000'>»Mödosamt månde det varda att stå emot Ingemundssönernas
lycka.»</p>

<p class='c000'>Hon såg upp emot fjället, svängde en duk, hvari hon
knutit mycket guld, som var hennes eget, och hon talade
åter:</p>

<p class='c000'>»Gånge det nu så, som förut bestämdt är!»</p>

<p class='c000'>Sedan gick hon in och stängde dörren efter sig.</p>

<p class='c000'>Då kom ett jordskred från fjället öfver Groas gård,
så att alla de gäster, som voro därinne, omkommo tillsammans
med henne själf.</p>

<p class='c000'>Men höfdingen Torsten var frälst genom sin frändefylgja. —</p>

<p class='c000'>Flera exempel på dessa skyddsandar skola vi på tal
om drömmarne lämna.</p>

<p class='c000'>Om vättar eller fylgjor antog man, att de kunde
skrämmas bort af stort hufvud med öppen mun; och det
betraktades naturligtvis såsom en svår olycka, om ett lands
skyddsandar sålunda blefvo undanskrämda.</p>

<p class='c000'>På Islands första Alting, som hölls år 928, blef det
därför faststäldt i lag, att »ingen måtte, när han seglade
fram emot landet, hafva på förstammen af sitt skepp någon
<span class='pageno' id='Page_13'>13</span>bild med uppspärrad mun eller gapande hufvud; bar skeppet
en sådan bild, så skulle den dessförinnan borttagas».</p>

<p class='c000'>Den största förolämpning, det bittraste hån, man kunde
bjuda en man på, var för den skull att resa nidstång emot
honom, d. v. s. att på en stång sätta ett hästhufvud med
uppspärradt gap vändt emot hans gård.</p>

<p class='c000'>Därmed önskade man, att husets skyddsandar måtte
med skräck fly från honom och hans härd och lämna
honom åt hans öde.</p>

<p class='c000'>Var motståndaren en konung, så vändes hästhufvudet
från någon hög punkt in emot landet.</p>

<p class='c000'>Det var hela landets vättar, förbannelsen då gällde.</p>

<p class='c000'>Huru man betedde sig vid uppresandet af nidstången,
omtalas i flera sagor. Utförligast skildras handlingen, då
den berömde isländske vikingen och skalden Egil Skalle-Grimsson
reste nidstång emot sina båda stora ovänner:
Norges konung Erik blodyx och hans drottning Gunnhild.</p>

<p class='c000'>»Han steg i land på ön Hördla vid Norges kust, tog
i sin hand en hasselstång och gick ut på en bergsudde,
som vette in mot land. Här tog han ett hästhufvud och
satte det upp på stången. Sedan talade han på öfligt vis:</p>

<p class='c000'>»Här reser jag nidstång, och vänder jag detta nid
emot Erik konung och Gunnhild drottning.»</p>

<p class='c000'>Han vred hästhufvudet in mot land.</p>

<p class='c000'>»Detta nid», utropade han, »vänder jag mot de landvättar,
som här i landet bo, på det de alla må fara villande
vägar och ingen utaf dem få eller finna varaktig stad,
förrän de drifvit ur landet Erik konung och Gunnhild.»</p>

<p class='c000'>Han sköt stången ned i en bärgskrefva och lät den
stå där. Hästhufvudet satt kvar, vridet in emot land, och
han ristade runor på stången, de där sade alla dessa nidord.»</p>

<p class='c000'><span class='pageno' id='Page_14'>14</span>Af alla berättelser om resandet af nidstång erfar man,
att nordboarne hade en fast tro på, att en sådan förbannelse
som den, Egil uttalade, värkligen skulle gå i fullbordan,
ifall rätten vore på den nidandes sida.</p>

<p class='c000'>Vore den icke det, så komme nidet att falla tillbaka
på honom själf. Han skulle då öfvergifvas af sina egna
skyddsandar.</p>

<div>
  <span class='pageno' id='Page_15'>15</span>
  <h3 class='c001'>Troll och jättar.</h3>
</div>

<p class='c006'>Af onda väsen, s. k. »ovättar», funnos olika slag.</p>

<p class='c000'>Men de synas icke hafva blifvit uppfattade såsom dämoner
eller onda andar, som uppsöka människorna för att
tillfoga dem olyckor. De synas icke en gång hafva varit
värkliga andar.</p>

<p class='c000'>De kunna nämligen öfvervinnas i kamp och dräpas
af människor. Detta gäller om hvarje slag af ovättar, om
<em>jättar</em>, <em>troll</em> och <em>gengångare</em>.</p>

<p class='c000'>De egentliga jättarnes kamp med gudarne är väl bekant
från de gamla Eddorna. I själfva sagorna framträda
de nästan aldrig. Blott om några få märkliga sägenhjältar,
såsom t. ex. Starkotter, säges det, att de äro af jättesläkt.
Men om de också äro större och starkare än vanliga människor,
så tillhöra de dock alltid de dödliga. Mången af
dem stupar för svärdet.</p>

<p class='c000'>Dessa troll eller jättar och resar, såsom de äfven
kallas, bo dels för sig själfva i ett eget land »österut»,
»i österväg» högt uppe i Norden, där de lefva i ro utan
att blanda sig med människorna, dels i de nordiska ländernas
klippor och bärg, hvarifrån de företaga sina utflykter
i bygderna.</p>

<p class='c000'><span class='pageno' id='Page_16'>16</span>Ofta lämna sagorna bevis på, huru trollen uppfattades
vara af fullkomligt materiell natur. Sålunda skildras det
t. ex. mycket noggrannt, huru isländingen Grette under
sin kamp med ett troll ristade upp dess mage, så att
inälfvorna flöto ned i den förbirinnande forsen, hvarför
den man, som satt ett stycke därifrån vid stranden och
väntade på honom, trodde, att det var han, Grette, som
var död.</p>

<p class='c000'>Till trollen må äfven dvärgarne räknas, om ock dessa
i allmänhet tänktes vara mera godsinta.</p>

<hr class='c007' />

<p class='c000'>Vi skola nu först följa de gamle nordboarne på deras
fantastiska färder till trollens eller jättarnes och resarnes
näjder i höga Norden »österut», se på nära håll dessas
egendomliga gestalter och det vilda lif, de lefva.</p>

<p class='c000'>Det Jotunhem, Jättehem, som i sagorna ofta nämnes,
tänkte man sig beläget på de stora slätterna omkring Hvita
hafvet och i synnerhet i trakten omkring Dvina.</p>

<p class='c000'>Vi återgifva trenne berättelser, som alla skildra, huru
nordmän begifvit sig till trollens riken och återvändt därifrån
välbärgade, tack vare den hjälp, de haft af sin
konungs lycka eller af trolldom eller af egen mandom
eller helt enkelt af ödets på förhand gjorda bestämmelse
om deras lifslängd.</p>

<p class='c000'>Ett synnerligen både mänskligt och människovänligt
väsen möter oss i de båda första berättelserna, nämligen
resarnes konung, den fräjdade Gudmund på Gläsesvallarne.</p>

<p class='c000'>I den första få vi därtill en liten inblick i de finska
trollens lif: äfvenså få vi göra bekantskap med en jämtländsk
<span class='pageno' id='Page_17'>17</span>dvärg, som gifver berättelsens hjälte förtrollade
gåfvor.</p>

<hr class='c007' />

<p class='c000'>Vi lyssna nu till</p>

<h4 class='c008'><em class='gesperrt'>Sagan om Torsten den hushöge.</em></h4>

<p class='c009'>I Gölardalen i Norge bodde en man, som hette Torsten.
Han var modig, och han var hänsynslös mot en hvar,
med hvilken han kom i beröring; och så reslig var han, att
hans like ej fanns i landet, och knappast fanns det en
dörr, hvarigenom han bekvämt kunde komma.</p>

<p class='c000'>Också kallades han den hushöge, ty han tycktes i
höjd öfvergå de flesta hus.</p>

<p class='c000'>Han var Olof Tryggvasons hirdman och hölls af honom
högt i ära. Ideligen använde konungen honom till
de färder, som andra drogo sig för; och ej sällan var han
för konungens räkning ute på handelsresor.</p>

<p class='c000'>En gång låg Torsten hushöge med sitt skepp utanför
Balagårdssida<a id='r1' /><a href='#f1' class='c010'><sup>[1]</sup></a>.</p>

<div class='footnote' id='f1'>
<p class='c000'><span class='label'><a href='#r1'>1</a>.&nbsp;&nbsp;</span>Finska kusten mellan Helsingfors och Åbo.</p>
</div>

<p class='c000'>Som det ej var segelvind, gick han en morgon upp i
land; och när solen stod högt i sydost, kom han till en
öppen plats i en skog, där en fager kulle höjde sig. Därå
satt en skallig gosse.</p>

<p class='c000'>»Moder min», ropade han, »räck mig hitut min krumstaf
och mina vantar, ty jag vill ut på ridt — det är nu
fäst där nere i underjorden.»</p>

<p class='c000'>Då susade en krumstaf ut ur högen, som om den
varit en eldsvans. Han satte sig gränsle på stafven, drog
på sig vantarne och red åstad, såsom barn pläga.</p>

<p class='c000'>Därefter gick Torsten fram till högen och sade samma
ord som pilten. Strax kastades ut både en staf och ett
par vantar, och den frågan hördes:</p>

<p class='c000'><span class='pageno' id='Page_18'>18</span>»Hvem tager emot dessa?</p>

<p class='c000'>»Bjalve, din son», svarade Torsten.</p>

<p class='c000'>Sedan satte han sig gränsle på denna staf och red
efter pilten, där denne galopperade fram.</p>

<p class='c000'>Snart kommo de till en bred ström, hvari de störtade
sig, och det var, som om de fore igenom rök. Till sist
klarnade det för deras ögon, och de sågo strömmen glittra
nedför klipphällar.</p>

<p class='c000'>Framför sig såg Torsten en vidsträckt bygd och en
stor borg. Dithän styrde de sin ridt, och de trädde in i
en hall, som var besatt med folk.</p>

<p class='c000'>Man satt till bords därinne, och blott af silfverkärl
blef där drucket. Äljes glimmade allt som guld, och man
drack endast vin.</p>

<p class='c000'>Torsten märkte, att ingen förmådde se dem. Hans
följeslagare sprang fram och åter längs borden och tog
i en säck upp allt, som föll ned ifrån de ätande.</p>

<p class='c000'>I högsätet sutto en konung och en drottning, och alla
rundt omkring dem voro glada.</p>

<p class='c000'>Om en stund såg Torsten en man träda in och hälsa
konungen. Han sade sig vara sänd till honom från Indialand,
från det fjäll där, som heter Lukanus, och från den
underjordiske jarl, som där härskade.</p>

<p class='c000'>Han bragte konungen en guldring, hvars like denne
sade sig ej hafva skådat. Ringen bars kring i salen och
betraktades, och alla rosade den.</p>

<p class='c000'>Torsten såg där äfven en annan dyrbarhet, som han
fann mycket värd att äga; det var den duk, som låg på
konungens bord.</p>

<p class='c000'>Den var smyckad med guldränder, och tolf de yppersta
ädelstenar strålade därpå.</p>

<p class='c000'>Då föll det Torsten in, att han nog kunde sätta sin
<span class='pageno' id='Page_19'>19</span>lit till den lycka, som följde hans konung, Olof Tryggvason.</p>

<p class='c000'>Och när han såg, att hallens herre ärnade draga den
kostbara ringen på sin arm, sprang han fram och tog den
ifrån honom, medan han med den andra handen ryckte
till sig duken, så att all maten rullade i golfvet.</p>

<p class='c000'>Därefter rusade han på dörren, men sin krumstaf
glömde han kvar därinne.</p>

<p class='c000'>Nu vardt ett rasande tumult. Männen hastade ut och
satte efter Torsten. När han såg, att de kunde hinna
upp honom, sade han:</p>

<p class='c000'>»Om du är så god, konung Olof, som min förtröstan
till dig är stor, så stå mig bi.»</p>

<p class='c000'>Så rask blef han då i loppet, att de ej hunno
upp honom, förr än han var nära den ström, hvarur han
nyss kommit. Där stannade han, och sedan de slagit ring
omkring honom, värjde han sig tappert, och han fällde till
jorden en otalig mängd troll. Då kom hans kamrat fram
till stället och återgaf honom den kvarglömda stafven;
hvarpå de båda döko ned i strömmen och kommo tillbaka
till samma kulle, hvarom vi förut talat.</p>

<p class='c000'>Solen stod då i väster.</p>

<p class='c000'>Pilten, kastade genom en glugg in sin staf i kullen
och därefter den säck, som han fyllt med föda från trollens
hall. Och Torsten lämnade äfven sin staf ifrån sig.</p>

<p class='c000'>Därefter lopp den skallige gossen in i högen; men
Torsten stannade utanför vid gluggöppningen.</p>

<p class='c000'>Därinne såg han två kvinnor. Den ena väfde gudväf;
den andra vaggade ett barn.</p>

<p class='c000'>»Hvarför dröjer han, Bjalve, broder din?» frågade denna.</p>

<p class='c000'>»Icke har han varit min följeslagare i dag», svarade
pilten.</p>

<p class='c000'><span class='pageno' id='Page_20'>20</span>»Hvem har då farit på den andra krumstafven?»</p>

<p class='c000'>»Det har Torsten den hushöge,» återtog han, »konung
Olofs hirdman. Han bragte oss i stor vånda, ty nere
i underjorden ryckte han till sig sådant, hvars make ej
finnes i Norges land, och nära var, att vi fått vår bane.
De jagade honom ända till uppstigningsplatsen; där gaf
jag honom tillbaka hans kvarlämnade staf, och förvisso är
han en tapper man, ty jag kunde ej räkna alla dem, han
slog ihjäl.»</p>

<p class='c000'>Och så stängdes högen.</p>

<p class='c000'>Torsten gick tillbaka till sina män, och de seglade
genast till Norge. Här fann han konung Olof österut i
Viken och framlämnade till honom de tagna klenoderna;
hvarefter han berättade allt om sin färd, hvilken man fann
mycket märklig.</p>

<p class='c000'>Nästa vår gjorde Torsten åter sitt skepp segelfärdigt.
Det var en snäcka med tjugofyra mans besättning. Han
styrde ut i Östersjön och när han kom till Jämtland, lade
han till i en hamn där och gick upp i land för att förströ
sig.</p>

<p class='c000'>Han kom till en öppen plats i en skog: där såg han
en ansenlig sten, invid hvilken stod en förunderligt ful
dvärg.</p>

<p class='c000'>Denne utstötte de gräsligaste tjut. Hans mun var vriden
ända upp till örat, och näsan låg ned öfver munnen.</p>

<p class='c000'>»Hvarför låter du så där fånigt?» frågade Torsten.</p>

<p class='c000'>»Förvåna dig icke, du gode man», svarade dvärgen;
»ser du ej den stora örnen, som flyger där? Han hafver
tagit min son; förvisst tror jag, att denna olycka är sänd
af Oden, och jag rämnar af sorg, om jag mister mitt barn.»</p>

<p class='c000'>Då sköt Torsten efter örnen, och skottet tog under
<span class='pageno' id='Page_21'>21</span>dess vingar. Den stöp död ned, och han grep i luften det
fallande dvärgbarnet och bar det fram till dess fader.</p>

<p class='c000'>Denne blef innerligt glad och sade: »Dig hafver jag
nu att belöna för det du skänkt mig både son och lif.
Välj här, hvad dig lyster af silfver och guld!»</p>

<p class='c000'>»Sörj först för din son,» sade Torsten; »jag är icke
van att taga emot betalning, för det jag brukar mina
krafter.»</p>

<p class='c000'>»Icke desto mindre är jag dock skyldig att löna dig»,
återtog dvärgen; »visserligen torde min skjorta af fårull
ej synas dig vara mycket värd, men aldrig skall du förtröttas
i simning, så länge du bär den närmast kroppen.»</p>

<p class='c000'>Torsten klädde sig i skjortan, som genast passade
honom godt, fastän den till och med synts honom väl liten
till dvärgen.</p>

<p class='c000'>Denne tog äfven af sitt finger en silfverring, räckte
den åt Torsten och bad honom förvara den väl: aldrig
skulle penningar fattas honom, medan han ägde den ringen.</p>

<p class='c000'>Sedan tog han en svart sten och gaf Torsten.</p>

<p class='c000'>»Om du håller denna sten dold i din hand, så ser
dig ingen. Mera äger jag icke, som kan vara dig till
någon nytta, men här får du till sist en annan sten, hvarmed
du kan bereda dig nöje.»</p>

<p class='c000'>Han tog upp en ny sten ur sin pung, och med den
följde en stålbrodd.</p>

<p class='c000'>Denna sten var trekantig; den ena sidan var hvit, de
både andra voro röda, och rundt om den drog sig en
gul rand.</p>

<p class='c000'>Dvärgen talade:</p>

<p class='c000'>»Om du slår med brodden på stenen, där den är
hvit, kommer en så väldig hagelskur, att ingen vågar vända
sina ögon emot den; men vill du mildra skuren, så skall du
<span class='pageno' id='Page_22'>22</span>slå på den gula randen — då kommer solsken, så att
allt haglet till sist smälter.</p>

<p class='c000'>Slår du åter på det röda, så far eld fram och glödande
aska med sprakande gnistor, så att ingen vågar
häller dit rikta sina ögon. Med brodden och stenen kan
du ock råka allt hvad du vill, och stenen vänder tillbaka
i din hand, så snart du kallar på den. Med flere gåfvor
kan jag ej belöna dig för denna gång.»</p>

<p class='c000'>Torsten tackade för skatterna och gick sedan till sina
män. Och var denna utflykt bättre gjord än ogjord.</p>

<p class='c000'>Strax därefter fingo de förlig vind och seglade österut.
Då föll med ens tungt mörker öfver dem, så att de icke
visste, hvar de seglade. En half månad varade denna
synvilla.</p>

<p class='c000'>Omsider blefvo de dock en afton varse land. Snart
kastade de ankar och lågo där om natten. Om morgonen
blef det godt väder med vackert solsken.</p>

<p class='c000'>De hade kommit in i en lång fjord och rundtom sågo
de skogar och fagra fjällsidor. Ingen ibland dem kände
till detta land, och något lefvande väsen kunde de icke
se, hvarken fyrfota djur eller fåglar.</p>

<p class='c000'>Sedan de slagit upp sitt tält på land, sade Torsten:</p>

<p class='c000'>»Jag vill kungöra för eder den plan, jag nu hafver:
i sex dagar skolen I vänta mig här; jag ärnar undersöka
detta land.»</p>

<p class='c000'>Detta funno de vara ett stort företag, och de ville
hälst själfva fara med honom. Men Torsten ville gå ensam,
och han fortsatte:</p>

<p class='c000'>»Men kommer jag icke åter, innan sju solar gått öfver
himlen, då skolen I segla hem och säga konung Olof, att
det icke blifvit mig af ödet förunnadt att återvända.»</p>

<p class='c000'><span class='pageno' id='Page_23'>23</span>De gjorde honom följe upp till skogsbrynet. Där gick
han ifrån dem, och de gingo tillbaka till skeppen.</p>

<p class='c000'>Hela den dagen vandrade han kring i skogen men
blef ej varse något märkligt. När det började kvällas,
kom han fram till en bred väg, som han följde, tills det
blef alldeles skumt. Då vek han af in i skogen och träffade
där på en stor ek, som han klättrade upp i.</p>

<p class='c000'>I dess krona var ett godt hvilorum, och där sof han
om natten.</p>

<p class='c000'>Men när morgonsolen lyste fram, hörde han ett väldigt
dån och därtill människoröster. Han såg en flock män,
två och tjugo till antalet, spränga fram på sina hästar.</p>

<p class='c000'>Han förundrade sig öfver deras växt, ty så högresta
män hade han aldrig förr skådat.</p>

<p class='c000'>Så klädde han sig, och morgonen led, tills solen stod
i sydost.</p>

<p class='c000'>Då såg han tre andra välbeväpnade män rida fram
på vägen, så resliga, att han ej häller sett deras likar förr.</p>

<p class='c000'>Han, som red mellerst, satt i gullstickad dräkt på
en hvit häst, men de två andra redo på grå hästar och
lyste i röda skarlakansdräkter.</p>

<p class='c000'>När de voro midtför eken, höll han, den förnämste,
inne sin häst och sade:</p>

<p class='c000'>»Det rör sig något lefvande däruppe i eken.»</p>

<p class='c000'>Då klef Torsten ned och trädde fram till dem. Han
hälsade dem, och de slogo upp ett ljudligt skratt. Och den
reslige mannen yttrade:</p>

<p class='c000'>»Sådana gestalter få vi här sällan se — hur lyder
ditt namn? Hvarifrån är du?»</p>

<p class='c000'>Torsten sade sitt namn och tillade, att han äfven plägade
kallas den hushöge.</p>

<p class='c000'>»Min släkt har jag i Norge; jag är konung Olofs hirdman.»</p>

<p class='c000'><span class='pageno' id='Page_24'>24</span>Den reslige mannen log och sade:</p>

<p class='c000'>»Mycket har man ljugit om den kungahirdens ansenlighet,
ifall den ej kan visa fram någon, som ter sig duktigare
än du. Du tyckes mig hällre böra heta Husbarnet.»</p>

<p class='c000'>»Låter du något följa med som namngåfva?» inföll
Torsten.</p>

<p class='c000'>Mannen tog en guldring af sitt finger och räckte den
åt honom. Den vog tre ören.</p>

<p class='c000'>»Hvad är ditt namn?» sporde Torsten, »af hvad stånd
är du och till hvilket land har jag kommit?»</p>

<p class='c000'>»Gudmund heter jag», svarade han, »och jag härskar
öfver det land som kallas Gläsesvallarne; det är resarnes
land. Jag är en kungason, och mina svenner heta Fullstark
och Allstark. Men såg du inga män rida här förbi i morse?»</p>

<p class='c000'>»Jo, två och tjugo redo här fram, och svag lät ej
deras ridt.»</p>

<p class='c000'>»Det var mina svenner», fortsatte Gudmund; »vårt
naboland heter Jotunhem, hvaröfver konung Gerröd råder,
och vi äro skattskyldiga under honom. Min fader hette
Ulfluden den trygge men kallades Gudmund såsom alla de,
hvilka härska å Gläsesvallarne. En dag drog min fader
till Gerröds gårdar för att lämna skatten i hans händer,
men på den färden fick han sin bane. Nu hafver konung
Gerröd sändt mig bud, att jag måtte komma till honom
och dricka min faders arföl och taga emot de värdigheter,
som denne innehaft. Dock äro vi ingalunda tillfreds med
att tjäna dessa jättar.»</p>

<p class='c000'>»Hvarför redo era män bort?» frågade Torsten.</p>

<p class='c000'>»En bred å skiljer vårt land från Jotunhem. Den
heter Hamra och är så strid och djup, att inga andra
hästar än våra egna kunna vada öfver den. Ditåt styrde
mina svenner ridten, och skola vi träffas i afton.»</p>

<p class='c000'><span class='pageno' id='Page_25'>25</span>»Nöjsamt skulle det vara att draga med eder», sade
Torsten, »och se, hvad som vidare kan hända.»</p>

<p class='c000'>»Om detta passar sig, vet jag icke», svarade Gudmund,
»ty du är väl en kristen man.»</p>

<p class='c000'>»Nog skall jag ändock reda mig», återtog Torsten.</p>

<p class='c000'>»Ja, något ondt vill jag ej att du skall lida för min
skull», återtog Gudmund; »men om din konung Olof vill
gifva dig sin lycka med på färden, är jag förvissad om att
du kan fara den.»</p>

<p class='c000'>»Sin lycka gifver han mig», försäkrade Torsten, hvarefter
Gudmund bad honom sitta upp bakom sig på hästen.</p>

<p class='c000'>Sedan bar det af bort till ån. Vid dess strand stod ett
hus, hvari de bytte om kläder. De klädde både sig och
hästarne.</p>

<p class='c000'>Dessa nya kläder voro af sådan art, att vatten ej
fäste på dem. Och vattnet i ån var så kallt, att det strax
gaf kallbrand, om man blott fuktades en smula däraf.</p>

<p class='c000'>Därpå redo de öfver ån, och hästarne vadade kraftigt
fram. Men plötsligt snafvade Gudmunds, så att vattnet
stänkte upp på Torstens tå, och genast fick den kallbrand.</p>

<p class='c000'>När man kommit upp ur ån, högg Torsten den skadade
tån af sig; och man förundrade sig högeligen öfver
hans manlighet. Och medan de fortsatte ridten, sade han
dem, att de vid framkomsten ej behöfde gömma undan honom;
»ty jag kan med trolldomsmedel ställa så till, att
ingen ser mig.»</p>

<p class='c000'>Detta tyckte Gudmund vara en god konst.</p>

<p class='c000'>När de kommo fram till borgen, trädde alla hans
förut nämde svenner emot honom, och då dessa fingo se
Torsten den hushöge, gåfvo de upp ett gapskratt. Då
gjorde han sig osynlig med dvärgens sten, men Gudmund
sade dem, hvem han var, samt befallte dem att ej drifva
<span class='pageno' id='Page_26'>26</span>något gyckel med detta människobarn. Därefter redo de
tillsammans in i borgen, där de hörde allsköns strängaspel
ljuda.</p>

<p class='c000'>Kung Gerröd kom ut emot dem och hälsade dem vänligt,
och män kommo fram, som togo deras hästar och
ledde dem till stallet.</p>

<p class='c000'>Gudmund ledsagades till konungens sal, där det skönaste
gästabud strax tog sin början, och männen voro
stojande glada.</p>

<p class='c000'>Till sist lade konung Gerröd en purpurkappa öfver
Gudmunds axlar och gaf honom konungsnamn, grep därpå
hornet och drack honom till. Gudmund tog mot det
och tackade, hvarefter han steg upp på bänken midt emot
konungens högsäte och gaf det löftet, att han ej skulle
tjäna eller lyda någon annan konung, så länge Gerröd lefde.</p>

<p class='c000'>På en af bänkarne satt emellertid en man vid namn
Jökul, som började känna sig afundsjuk för den heder, som
visades Gudmund, och han tog en benknota och slungade
den hän mot dennes flock. Det såg den osynlige Torsten, och
han grep knotan i luften och sände den tillbaks, så att den
slog på näsan en man, som hette Gust; näsbenet bräcktes,
alla tänderna röko af honom, och han föll i vanmakt.</p>

<p class='c000'>Då vardt konung Gerröd vred, och han sporde, hvem
det var, som hifvade oxben öfver hans bord.</p>

<p class='c000'>»Nu skall det pröfvas», ropade han, »hvem som är
bäst i bollkastning.»</p>

<p class='c000'>Han kallade till sig två män, Drött och Hösne.</p>

<p class='c000'>»Gån och hämten hitin min guldboll», sade han.</p>

<p class='c000'>De kommo tillbaka med ett sälhufvud, som vägde
hundra pund, och hvarifrån det glödde och gnistrade som
från en ässja; och fettet droppade ned för dess kinder som
brinnande beck.</p>

<p class='c000'><span class='pageno' id='Page_27'>27</span>»Tagen den bollen», skrek Gerröd, »och smällen till
hvarandra därmed! Enhvar, som släpper den ur händerna,
skall draga fredlös härifrån samt vara förlustig sin egendom.
Men enhvar, som ej ens djärfves att gripa den, skall
heta niding.»</p>

<p class='c000'>Drött kastade först bollen till Gudmunds sven Fullstark,
som tog emot den med ena handen. Torsten såg
emellertid, att kraft fattades honom, hvarför han sprang
in under bollen och halp honom att drifva den bort till
Agde jarls följeslagare Froste. Denne Agde jarl hade sin
plats bredvid Gudmund. Han härskade öfver häradet Grunder,
som är beläget mellan Resaland och Jotunhem. Sitt
residens hade han i Gnipalund. Han var mycket trollkunnig.
Nu tog hans man Froste emot bollen med fast tag, men
så nära kom den dock hans ansikte, att kindbenet bräcktes.</p>

<p class='c000'>Snabbt slungade han den bort till Gudmunds andre
sven Allstark, som tog emot den med båda händer, och
nära var det, att han därvid segnat till golfvet. Men Torsten
sprang till och stödde honom, hvarpå han lät sälhufvudet
flyga till Agde jarl själf. Äfven han grep det med bägge
händer, men det rinnande fettet kom att droppa ned i hans
skägg, så att detta med ens stod i ljus låga.</p>

<p class='c000'>Hastigt gjorde han sig af med tingesten, som nu flög
till hans granne, konung Gudmund, hvilken genast skickade
den till konung Gerröd. Men denne vek undan, så att
den i stället träffade hans män Drött och Hösne och gaf
dem båda döden.</p>

<p class='c000'>Sedan dansade den genom en glasglugg ut i det dike,
som var gräfdt ikring borgen. Och därifrån sprang upp
flammande eld.</p>

<p class='c000'>Då slutade man detta nöje och började dricka.</p>

<p class='c000'>När Gudmund och hans män gingo att sofva, tackade
<span class='pageno' id='Page_28'>28</span>de Torsten, för det han gifvit sådan hjälp, att ingen olycka
drabbat dem; men Torsten genmälte, att det kraftprofvet
varit tämligen lindrigt.</p>

<p class='c000'>»Hvarmed skola vi månne i morgon förlusta oss?»
sporde han.</p>

<p class='c000'>»Brottningskamp skall konung Gerröd låta anställa»,
sade Gudmund; »och hans män skola taga hämd; men vår
styrka är tyvärr icke att jämföra med deras.»</p>

<p class='c000'>»Min konungs lycka skall stå oss bi», återtog Torsten.</p>

<p class='c000'>Nästa morgon gick enhvar ut att roa sig, bäst han
kunde, medan matsvennerna dukade bordet.</p>

<p class='c000'>Sedan sporde konung Gerröd, om kämparne kände
lust att brottas.</p>

<p class='c000'>Hans befallningar ville de lyda, svarades det.</p>

<p class='c000'>Därpå klädde de af sig och togo hetsiga nappatag med
hvarandra. Och Torsten tyckte sig aldrig tillförene hafva
sett sådana grepp. Allt skalf, när de föllo i tiljorna.</p>

<p class='c000'>Då trädde Agde jarls följeslagare Froste fram på
golfvet och sade:</p>

<p class='c000'>»Hvem ärnar gå emot mig?»</p>

<p class='c000'>»Det blir väl någon, som det gör», utbrast Fullstark,
Gudmunds man.</p>

<p class='c000'>Strax höggo de tag i hvarandra; det vardt en häftig
brottning, och Froste var den starkaste. Han lyfte Fullstark
upp på sitt bröst, i det han böjde sig långt tillbaka:
men då satte den osynlige Torsten sin fot i hans knäveck,
så att han stupade baklänges, och Fullstark föll ofvanpå
honom. Hans nacke och hans armbåge krossades. Därpå
reste han sig upp med möda och sade:</p>

<p class='c000'>»Icke ären I ensamme om munterheten här — hvarför
stinker det så ur eder flock?»</p>

<p class='c000'><span class='pageno' id='Page_29'>29</span>»Ifrån munnen räknadt, har näsan ej långt att lukta»,
svarade Fullstark.</p>

<p class='c000'>Sedan reste sig Jökul från bänken, och Allstark trädde
fram emot honom.</p>

<p class='c000'>I fräsande raseri drabbade de tillsammans, men Jökul
hade öfvertaget. Han ledde emellertid brottningen bort
mot den bänk, där Torsten satt, så att denne fick ett fast
tag i Allstark, och Jökul sökte sedan förgäfves att draga
honom ifrån bänken. Så häftigt drog han, att han kom
att stiga med fötterna ned i salsgolfvet ända upp till
anklarne.</p>

<p class='c000'>Men då stötte Torsten den andre ifrån sig, så att
Jökul föll baklänges och fötterna gingo ur led.</p>

<p class='c000'>Då gick Allstark hän och satte sig på bänken, men
Jökul reste sig långsamt och sade:</p>

<p class='c000'>»Icke se vi alla dem, som sitta härinne på bänkarne.»</p>

<p class='c000'>Kung Gerröd sporde nu sin gäst Gudmund, om ej
också han ville gifva sig i leken. Då denne sade sig
ej hafva något däremot, befallte Gerröd jarlen Agde att taga
hämd för sina män.</p>

<p class='c000'>Jarlen genmälte, att han vissligen för länge sedan
upphört med all brottning, men han ville dock lyda konungen.</p>

<p class='c000'>Därpå togo de båda kämparne af sig kläderna, och
aldrig hade Torsten förr sett en så trollvulen buk som på
jarl Agde — den var blå som stål.</p>

<p class='c000'>Gudmund gick emot honom, och var han hvit i skinnet.</p>

<p class='c000'>Strax ilsknade jarlen till, och han satte näfvarne så
hårdt i Gudmunds sidor, att magen buktade sig ned på
benen, och bägge tumlade de vildt om i hallen, tills de
kommo hän till Torstens plats.</p>

<p class='c000'>I detsamma kastade denne sig framför jarlens fötter,
<span class='pageno' id='Page_30'>30</span>så att han snafvade och slog näsan i golfvet. Den brast,
och fyra tänder rämnade äfven.</p>

<p class='c000'>Då jarlen reste sig upp, sade han:</p>

<p class='c000'>»Tungt faller gammalt folk, men tyngst, när två gå
emot en.»</p>

<p class='c000'>Sedan de åter klädt sig, satte de sig alla samman
med konung Gerröd till bords, och jarl Agde och hans män
ordade lifligt om, att motkämparne begagnat sig af någon
list; »ty», sade han, »jag känner alltid sådan hetta, när
jag kommer i deras flock.»</p>

<p class='c000'>»Låtom oss bida vår tid», sade konung Gerröd; »måhända
den uppenbarar sig till sist, som kan gifva oss besked
härom.»</p>

<p class='c000'>Därpå fortsatte man att dricka; och tvänne nya horn
blefvo inburna i salen. Dessa ägdes af Agde jarl; de voro
väldiga och kallades Hvitingarne. Två alnar mätte de i
höjd, och de voro gullbeslagna.</p>

<p class='c000'>Konungen lät dessa horn gå längs hvar sin bänk.
Och skulle enhvar dricka ut dem i ett drag. Den, som ej
orkade detta, hade att till munskänken betala ett öre i silfver.</p>

<p class='c000'>Glad drack man sedan, så länge dagen räckte, och
när aftonen kom, gick man till hvila.</p>

<p class='c000'>Gudmund tackade då sin vän Torsten för det bistånd,
han ånyo lämnat, och på hans fråga, när ett slut kunde väntas
på detta gästabud, lydde svaret:</p>

<p class='c000'>»I morgon skola mina män rida sin väg; och jag vet,
att konungen nu låter göra stora anstalter för morgondagen.
In skall han låta bära det väldiga horn, som kallas
Grim hin gode, en ypperlig klenod, full af trolldom och
smyckad med guld. Ett manshufvud med hår och hull
sitter på dess spets, och det äger talande tunga. Det förutsäger
ännu icke timade händelser, och det vet, när ofrid
<span class='pageno' id='Page_31'>31</span>kan väntas. Och varder det vår bane, ifall konungen af
Grim får veta, att en kristen man dväljes ibland oss.»</p>

<p class='c000'>Torsten försäkrade, att Grim ej skulle komma att säga
mera än hvad konung Olof tillät.</p>

<p class='c000'>»Men konung Gerröd tror jag vara nära döden», sade
han, »och är det allt bäst, att I hädanefter följen mina
råd. I morgon ärnar jag visa upp mig för honom.»</p>

<p class='c000'>Detta funno de vara ett farligt tilltag.</p>

<p class='c000'>»Nej», sade han, »Gerröd vill eder död — hvad har
du mera att förkunna om Grim hin gode?»</p>

<p class='c000'>»Om det hornet är att berätta», svarade Gudmund,
»att en medelstor man kan stå rak under dess svängning.
I mynningen är det en alen bredt; och är den, som dricker
mynningen klar, den största dryckeskämpen. Dock förmår
konungen själf tömma hela hornet i ett enda drag.»</p>

<p class='c000'>»I morgon skall du», återtog Torsten, »fara i min
skjorta, ty då mäktar ingen olycka nå dig, skulle ock gift
gömma sig i hornets dryck. Kronan skall du taga af ditt
hufvud och räcka henne till Grim hin gode. Sedan hviske
du honom i örat, att du ärnar visa honom vida större
heder än Gerröd, och därefter skall du låtsa, som om du
drucke. Etter lurar i hornet, och därför skall du låta
drycken glida ned i skjortan, som du hafver närmast dig.
Då skall ingen skada ske dig, och när till sist dryckeslaget
brytes, skall du genast låta dina män rida sin kos».</p>

<p class='c000'>Gudmund lofvade att lyda dessa råd.</p>

<p class='c000'>»Dör konung Gerröd», sade han, »så äger jag hela
Jotunhem; men får han behålla lifvet, så varder det vår
bane.»</p>

<p class='c000'>Därpå insomnade han.</p>

<p class='c000'>Nästa morgon voro de tidigt uppe. Konung Gerröd
infann sig hos dem och bad dem tömma en afskedsbägare.</p>

<p class='c000'><span class='pageno' id='Page_32'>32</span>Snart satt man åter i konungens hall och drack ur
hornen Hvitingarne. Man drack Tors och Odens skål.</p>

<p class='c000'>Under toner från hvarjehanda strängaspel inbars därefter
Grim hin gode af tvänne män, som voro till växten
något mindre än Torsten.</p>

<p class='c000'>Alla reste sig upp och föllo på knä för Grim.</p>

<p class='c000'>»Tag emot Grim hin gode», ropade kung Gerröd bort
till Gudmund; »det är din egen välgångsskål, du skall
dricka!»</p>

<p class='c000'>Då gick Gudmund hän till Grim, tog af sig guldkronan,
satte den på hans hufvud och hviskade honom i örat de
ord, som Torsten sagt.</p>

<p class='c000'>Sedan låtsade han dricka, och drycken lät han rinna
ned i skjortan — det fanns etter i den. Han drack Gerröd
till och fäste därefter en kyss på hornets spets, men
då vred sig Grim leende ifrån honom.</p>

<p class='c000'>Nu tog kung Gerröd emot det åter fulla hornet, och
han bad Grim komma med lycka samt kungöra, huruvida
någon fara vore i annalkande; »ty ofta», sade han, »har
jag sett dig hafva bättre uppsyn».</p>

<p class='c000'>Han tog af sig ett guldsmycke och gaf det åt den tigande
Grim. Därefter drack han jarl Agde till; och det såg ut,
som om en brottsjö rullade mot ett skär, då drycken vällde
genom hans hals.</p>

<p class='c000'>Han tömde hornet.</p>

<p class='c000'>Då riste Grim på hufvudet och bars sedan bort till
Agde jarl. Först bad denne om miskund, men han drack
dock ut hornet i tre omgångar; hvarpå han lämnade det
till munskänken.</p>

<p class='c000'>»Så där slöas enhvar, som åldras», sade Grim.</p>

<p class='c000'>Sedan vardt hornet åter fyldt. Och nu skulle Fullstark
och Jökul tömma det. Då den förre druckit, grep
<span class='pageno' id='Page_33'>33</span>Jökul hornet, såg ned däri och tyckte det vara tarfligt
drucket. Därefter slog han till Fullstark med hornet, men
denne satte ögonblickligen sin knytnäfve i hans näsa, så
att den krossades och tänderna röko ur munnen.</p>

<p class='c000'>Då vardt åter ett vildt oväsen. Men Gerröd befallte,
att man ej finge göra ett stort rykte af, att man skilts åt så
där ovänligt; hvarpå båda slagskämparne strax förliktes;
och Grim hin gode bars ur salen.</p>

<p class='c000'>En stund därefter kom en man gående in i hallen.
Alla förundrade sig öfver hans litenhet.</p>

<p class='c000'>Det var Torsten den hushöge.</p>

<p class='c000'>Han gick fram till konung Gudmund och anmälte, att
hästarne voro sadlade. Kung Gerröd sporde, hvad det
där var för ett barn, och Gudmund svarade:</p>

<p class='c000'>»Det är en liten sven, som Oden sändt mig — en
härlig klenod. Han kan åtskilliga lekar, och finnen I
honom användbar, så vill jag skänka er honom.»</p>

<p class='c000'>»Han ser ovanligt dugande ut», sade kung Gerröd;
»och vill jag gärna se prof på hans händighet — lek nu
någon liten lek för mig!»</p>

<p class='c000'>Då tog Torsten sin sten och knackade med stålbrodden,
där det var hvitt, och genast kom en hagelskur så
strid, att ingen vågade vända ögonen emot den, och så
mycket hagel hopade sig i hallen, att det nådde folket
upp till anklarne.</p>

<p class='c000'>Konung Gerröd skrattade godt åt denna lek.</p>

<p class='c000'>Sedan knackade Torsten på stenen, där den var gul,
och det kom solsken, så varmt, att allt haglet smälte inom
kort. Därpå fylldes salen med ljuflig vällukt, och konung
Gerröd förklarade Torsten vara en sanskyldig konstnär.</p>

<p class='c000'>Ännu en lek hade han kvar, sade han; den kallades
svängleken.</p>

<p class='c000'><span class='pageno' id='Page_34'>34</span>Äfven den ville Gerröd gärna se.</p>

<p class='c000'>Torsten ställde sig midt på hallens golf och knackade
på stenen, där den var röd, och ut slogo gnistor.</p>

<p class='c000'>Sedan ilade han utmed bänkarne, rundt om i hallen,
och gnistorna yrde ikring med växande fart, så att alla
därinne måste hålla för sina ögon.</p>

<p class='c000'>Men kung Gerröd skrattade godt.</p>

<p class='c000'>Och elden tog till att ökas, så att alla de andra tyckte
det vara väl starkt. Då drog Gudmund sig hastigt ur
hallen, såsom Torsten redan rådt honom.</p>

<p class='c000'>»Viljen I hafva leken ännu ystrare?» ropade Torsten.</p>

<p class='c000'>»Ja, låt se, sven», svarade Gerröd.</p>

<p class='c000'>Då slog Torsten ännu hårdare på stenen, så att gnistor
hveno kung Gerröd i ögonen.</p>

<p class='c000'>Därefter skyndade Torsten ned till dörren, vände sig
där om och dref sten och stålbrodd in i hvar sitt öga på
Gerröd.</p>

<p class='c000'>Denne segnade död ned på golfvet, och Torsten ilade ut.</p>

<p class='c000'>Där satt Gudmund redan till häst, och Torsten bad
honom genast rida i väg; »ty här är icke platsen för försagdt
folk», sade han.</p>

<p class='c000'>De sprängde åstad fram mot ån. Stenen och stålbrodden
hade redan återkommit till Torsten, och denne
berättade konung Gerröds död.</p>

<p class='c000'>De redo sedan öfver ån och hän till det ställe i skogen,
där de första gången träffats.</p>

<p class='c000'>»Här måste vi skiljas», sade Torsten, »ty mitt folk
menar nog, att det nu är tid för mig att vända tillbaka.»</p>

<p class='c000'>»Nej, far hällre hem med mig», bad Gudmund, »jag
skall löna dig för godt följe.»</p>

<p class='c000'>»En annan gång vill jag mottaga din bjudning», svarade
Torsten; »men själf skall du nu med en mäktig skara
<span class='pageno' id='Page_35'>35</span>kämpar draga till Gerröds gårdar, ty landet är i edert
våld.»</p>

<p class='c000'>»Så vill jag låta dig råda», återtog konung Gudmund;
»min hälsning skall du bringa konung Olof.»</p>

<p class='c000'>Därpå framtog han ett gullkärl, ett silfverfat och ett
tjugo alnar långt handkläde, hvari guld var inväfdt.</p>

<p class='c000'>Han bad Torsten lämna konungen dessa gåfvor och
snart återkomma.</p>

<p class='c000'>Sedan skildes de med mycken kärlek.</p>

<p class='c000'>Nu fick Torsten se Agde jarl, där denne kom ridande
med ursinnig hast. Han red efter honom, och till sist
närmade de sig en ansenlig gård, hvilken tillhörde Agde.</p>

<p class='c000'>Grindledet förde till en fruktträdgård, och där inne stod
en jungfru. Det var Agdes dotter Gudrun, högrest och
skön. Hon hälsade sin fader och sporde efter tidender.</p>

<p class='c000'>»På tidender är det ingen brist», sade han; »konung
Gerröd är död, och hafver Gudmund svikit oss alla. Han
har haft en kristen man dold i sin flock, Torsten den
hushöge, hvilken öst eld i ögonen på oss. Nu skall jag
dräpa hans män.»</p>

<p class='c000'>Han kastade hornen Hvitingarne till marken och sprang
till skogs, som om han vore galen.</p>

<p class='c000'>Därpå gick Torsten fram till Gudrun. Hon hälsade
honom och frågade, hvad han hette; och han sade sig
heta Torsten Husbarnet, konung Olofs hirdman.</p>

<p class='c000'>»Stor månde den störste vara, där du är barnet»,
sade hon.</p>

<p class='c000'>»Vill du fara hem med mig», sporde Torsten, »och
sedan taga emot den nya tron?»</p>

<p class='c000'>»Från ringa glädje har jag här att skiljas», svarade
hon; »ty min moder är död; hon var dotter till Ottar jarl
i Holmgård, och var hon i skaplynnet mycket olik min
<span class='pageno' id='Page_36'>36</span>fader, ty han är till sitt väsen ett troll. Nu ser jag, att
han ej har långt igen att lefva, och därför vill jag gärna
följa dig. Dock skall du lofva att åter ledsaga mig hit.»</p>

<p class='c000'>Hon tog samman sina egodelar, och Torsten tog i
förvar hornen Hvitingarne, hvarpå de vandrade framåt
genom skogen.</p>

<p class='c000'>Där fingo de se jarl Agde fara vrålande omkring med
händerna för sina ögon.</p>

<p class='c000'>Det hade nämligen händt sig så, att när Agde fäste
sina ögon på Torstens folk, for en sådan värk i dem, att
han intet kunde se.</p>

<p class='c000'>Just som solen höll på att gå ned, nådde Torsten och
mön ned till skeppen. Hans män voro då segelfärdiga,
och de blefvo glada, när de sågo honom.</p>

<p class='c000'>Han steg ombord med kvinnan; de styrde till hafs
och landade omsider vid Norges kust.</p>

<p class='c000'>Vid jultiden drog Torsten till konung Olof, som då
vistades i Trondhjem, och öfverlämnade till honom de dyrbarheter,
som konung Gudmund skänkt, samt hornen Hvitingarne
och många andra klenoder.</p>

<p class='c000'>Han förtalde konungen sina äfventyr och visade honom
mön Gudrun, och konungen tackade för gåfvorna, och alla
rosade Torstens manhaftighet samt funno hvad som händt
honom mycket märkligt.</p>

<p class='c000'>Sedan lät konungen döpa Gudrun och undervisa henne
i den nya tron.</p>

<p class='c000'>Torsten lekte där om julen sin svänglek, och alla
hade stort nöje däraf.</p>

<p class='c000'>Hvitingarne tömde man till Guds och de dödas åminnelse,
och om hvarje horn voro två man. Men det gullkärl,
som Gudmund tillsändt konung Olof, förmådde ingen
dricka i botten mer än Torsten Husbarnet. Handklädet
<span class='pageno' id='Page_37'>37</span>brann icke, när man kastade det i elden — det utkom därur
renare än förr.</p>

<p class='c000'>Sedan omtalade Torsten för konungen, att han önskade
hålla bröllop med Gudrun, och kung Olof gaf sitt samtycke.
Det blef ett präktigt gille.</p>

<p class='c000'>Första natten, när brudparet kommit i bädd och förhänget
fällts ned, brast en bräda lös i väggen. Det var
Agde jarl, som kom för att dräpa Torsten; men emot
honom slog en så stark hetta, att han ej vågade sig in i
kammaren utan drog sig tillbaka.</p>

<p class='c000'>Och i detsamma kom konung Olof och slog honom
i hufvudet med en guldsirad yxa, så att han försvann ned
i jorden.</p>

<p class='c000'>Konungen höll sedan vakt där om natten; och när
morgonen grydde, voro de bägge hornen Hvitingarne borta.</p>

<p class='c000'>Torsten stannade öfver vintern hos konungen, och han
och Gudrun höllo mycket af hvarandra.</p>

<p class='c000'>Om våren bad han om orlof att åter få segla österut
för att där råka konung Gudmund. Det fick han, och
därtill bad kung Olof honom, att han måtte hålla sin tro
oryggligt; »följ mera din egen vilja än deras där österut»,
sade han.</p>

<p class='c000'>De skildes åt i kärlek, och alla uppstämde böner för
Torsten, ty han hade numera blifvit vänsäll.</p>

<p class='c000'>Efter en god färd kom han till Gläsesvallarne; och
Gudmund tog emot honom med öppen famn.</p>

<p class='c000'>»Hvad har du sport ifrån Gerröds gårdar?» frågade
Torsten.</p>

<p class='c000'>»Jag drog själf dit», svarade han; »och de lämnade
strax landet i mitt våld. Däröfver härskar nu Hedrek
Ulfhamn, min son.»</p>

<p class='c000'>»Hvar är Agde jarl?» frågade Torsten.</p>

<p class='c000'><span class='pageno' id='Page_38'>38</span>»Han lät resa sig en hög, så snart I farit eder väg;
och in i den gick han med stora rikedomar. Men hans
män Jökul och Froste drunknade i ån Hamra den gången
de redo från konung Gerröds gästabud. Äfven öfver Agde
jarls land, häradet Grunder, härskar jag nu.»</p>

<p class='c000'>»För mig», återtog Torsten, »ligger det stor vikt uppå,
om du vill dela med dig något af allt ditt välde, ty Gudrun
synes mig böra äga arf efter sin fader jarlen.»</p>

<p class='c000'>»Rätt så, ifall du vill blifva min man», svarade Gudmund.</p>

<p class='c000'>»Ja, men då får du icke lasta min tro.»</p>

<p class='c000'>»Nej, det skall jag icke», slöt Gudmund.</p>

<p class='c000'>Sedan begåfvo de sig tillsammans till Grunder, och
Torsten lade under sig häradet.</p>

<p class='c000'>Han byggde sig sedan en ny gård i Gnipalund, ty
Agde jarl hade gått igen och ödelagt den gamla gården.</p>

<p class='c000'>Torsten vardt en stor höfding, och Gudrun födde
honom snart ett svenbarn.</p>

<p class='c000'>Emellertid vardt han ständigt oroad af den spökande
jarlen. En natt fick Torsten se, hur denne vandrade utanför
gårdsledet, men han vågade sig icke in, ty kors var satt
ofvanför hvarje dörr.</p>

<p class='c000'>Då smög Torsten sig bort till hans hög, som stod
öppen. Han trädde in och tog hornen Hvitingarne, som
han såg ligga där. I detsamma återkom jarlen, men Torsten
skyndade ut förbi honom och satte kors öfver högens
öppning. Därpå slöt den sig igen, och aldrig har man
sedermera sport något om Agde jarl.</p>

<p class='c000'>Nästa sommar vände Torsten tillbaka till Norge och
hade då åter med sig de båda hornen till konungen.</p>

<p class='c000'>Snart fick han emellertid nytt orlof att draga österut,
<span class='pageno' id='Page_39'>39</span>till sina egendomar där; och konung Olof befallte honom
åter att väl hålla sin kristna tro.</p>

<p class='c000'>Sedan hafva vi icke hört något berättas om Torsten.</p>

<p class='c000'>Men när konung Olof i slaget vid Svoldern försvann
från sitt skepp Ormen långe, blefvo äfven hornen borta.</p>

<p class='c000'>Här sluta vi berättelsen om Torsten den hushöge.</p>

<hr class='c007' />

<p class='c000'>Konung Gudmunds tycke för människorna framträder
äfven i den lilla</p>

<h4 class='c008'><em class='gesperrt'>Sagan om Helge Toresson.</em></h4>

<p class='c009'>En sommar var den norske härsesonen Helge Toresson
tillsammans med sin broder Torsten Hadd på en handelsfärd
norrut i Finnmarken, där de sålde smör och fläsk åt
finnarne.</p>

<p class='c000'>Färden gick förträffligt, och när sommarn närmade
sig sitt slut, vände de hemåt och kommo så en dag med
sina skepp till det näs, som hette Vimund och där det
fanns god skog.</p>

<p class='c000'>Här gingo de i land och togo en del masurträ.</p>

<p class='c000'>Helge kom då att vandra något längre in i skogen
än de andra. Med ens föll ett stort mörker öfver näjden,
så att han ej kunde finna vägen till sina skepp, och han
varsnade tolf kvinnor, som kommo ridande fram ur skogen.</p>

<p class='c000'>Alla sutto de på röda hästar och buro röda dräkter,
och deras betsel och sadlar glimmade som af guld.</p>

<p class='c000'>En af dem var öfverlägsen i fägring, och hon, den
ståtligaste, betjänades af de andra.</p>

<p class='c000'>De stego af hästarne och läto dem beta i gräset.
Sedan slogo de upp ett vackert tält. Det var prydt med
<span class='pageno' id='Page_40'>40</span>strimmor af skiftande färg, och guld var inväfdt däri. De
snidade hufvud, som sköto upp däröfver, voro förgyllda;
äfven stången, som reste sig i dess midt, sken af guld och
bar en diger guldknapp.</p>

<p class='c000'>När kvinnorna rest upp tältet, satte de fram bord
därinne, och hvarjehanda förtäring vankades. Till sist
tvådde de sina händer, och både vattenkannan och fatet
voro af glänsande silfver.</p>

<p class='c000'>Helge Toresson stod där strax invid och betraktade
alltsamman.</p>

<p class='c000'>Då vände sig den ståtligaste kvinnan till honom
och sade:</p>

<p class='c000'>»Kom hit, Helge, och få dig dryck och mat här hos oss.»</p>

<p class='c000'>Han gick då till dem och fann, att drycken var fin,
maten likaså, och kärlen voro vackra.</p>

<p class='c000'>Då borden blifvit borttagna, redde man till hvilolägren,
som voro mycket praktfullare än människors sängar.</p>

<p class='c000'>Den fagra kvinnan sporde då Helge, om han ville
hvila ensam eller bredvid henne; han frågade, hvad hon
hette.</p>

<p class='c000'>»Jag heter Ingeborg», svarade hon, »och är dotter af
konung Gudmund å Gläsesvallarne.»</p>

<p class='c000'>»Då vill jag ligga när dig», sade han.</p>

<p class='c000'>I tre nätter voro de tillsammans. När de efter den
sista stego upp och klädde sig, blef det skinande klart
väder, och Ingeborg yttrade:</p>

<p class='c000'>»Nu skola vi skiljas. Här får du två skrin; det ena
är fullt af silfver, det andra af guld. Dem vill jag gifva
dig, men nämn för ingen människa, hvarifrån de stamma.»</p>

<p class='c000'>Kvinnorna redo bort samma väg, de kommit, och
Helge vände åter till sitt skepp. Hans följeslagare hälsade
<span class='pageno' id='Page_41'>41</span>honom med glädje och frågade, hvar han dvalts så länge,
men han ville icke säga dem det.</p>

<p class='c000'>Mycket gods hade de sedan med sig hem, och ifrigt
sporde man Helge, hvarifrån allt det silfver och guld kommit,
som han hade i skrinen. Men han ville icke säga det.</p>

<p class='c000'>Så led tiden fram till jul.</p>

<p class='c000'>En natt blef det ett underligt svårt väder; och brodern
Torsten sade till Helge:</p>

<p class='c000'>»Vi skola stå upp och se om vårt skepp.»</p>

<p class='c000'>De gjorde så och funno skeppet fast vid sitt ankartåg.</p>

<p class='c000'>Det låg där lugnt med sina drakhufvud på fram- och
bakstam och med sidorna målade fagert ofvan sjö. Till
denna dess <a id='utsfyrsel'></a>utstyrsel hade Helge användt en del af de
skatter, han fått af konung Gudmunds dotter, men det
öfriga hade han låst ned i den ena drakens hals.</p>

<p class='c000'>Då fingo de med ens höra ett väldigt dån, och två
män susade fram på frustande hästar och togo Helge bort
med sig. Men brodern Torsten kunde icke se, hvart han
tog vägen.</p>

<p class='c000'>Strax därefter stillnade vädret.</p>

<p class='c000'>Torsten gick hem till fadren och förtalde honom denna
stora, underbara händelse. Och genast begaf han, Tore,
sig till konung Olof och bad honom göra sig underkunnig
om, hvar sonen hamnat.</p>

<p class='c000'>Konungen lofvade att göra sitt bästa, fastän det
tycktes honom ovisst, om han kunde blifva ung Helge till
någon hjälp.</p>

<p class='c000'>Det led fram till jul nästa år; och konung Olof uppehöll
sig denna vinter på Alrekstad. Så hände det sig
åttonde dag jul om kvällen, att tre främmande män stego
in i hans hall. De trädde fram till honom, där han satt
<span class='pageno' id='Page_42'>42</span>vid bordet, hälsade honom höfligt och fingo en vänlig hälsning
tillbaka.</p>

<p class='c000'>Det var Helge, som kommit, men hans två följeslagare
kände man ej.</p>

<p class='c000'>Konung Olof sporde dem efter deras namn, och båda
sade sig heta Grim.</p>

<p class='c000'>»Vi äro sända hit till eder», sade de, »af konung
Gudmund på Gläsesvallarne. Han skickar eder sin hälsning
och därtill tvänne horn.»</p>

<p class='c000'>Konungen tog emot hornen, som voro ett par ypperliga,
guldbeslagna klenoder.</p>

<p class='c000'>»Konung Gudmund», fortsatte de båda följeslagarne,
»ber eder, herre, att I måtten vara hans vän, och fäster
han sig mera vid eder mening än vid alla andra konungars.»</p>

<p class='c000'>Härpå svarade konung Olof intet, utan lät han blott
visa dem bort till deras platser. Sedan lät han fylla de
mottagna hornen med god dryck, och han lät biskopen
signa den.</p>

<p class='c000'>Hornen buros bort till de båda sändemännen, på det
att de först måtte dricka ur dem; men strax märkte de,
att biskopen läst öfver drycken.</p>

<p class='c000'>De reste sig upp, och stort blef stojet i hallen.</p>

<p class='c000'>Drycken stöpte de ur hornen ned på golfvet; ljusen
släcktes, och ett hiskligt brak hördes.</p>

<p class='c000'>Då bad konungen Gud se i nåd till dem alla därinne,
och han befallte sina män att stå upp och häjda allt detta
oväsen.</p>

<p class='c000'>Så tändes ljusen igen, och Helge och hans båda följeslagare
voro försvunna; men man såg tre män ligga dräpta
på golfvet och bredvid dem de båda hornen.</p>

<p class='c000'>»Ett stort under hafver timat», sade konungen, »och
bäst vore, att dylika blefve sällsynta. Konung Gudmund
<span class='pageno' id='Page_43'>43</span>är mycket trollkunnig. Den man, som kommit i hans
våld, hafver råkat illa ut, och ovisst är, om något kan
göras för honom.»</p>

<p class='c000'>Därefter lät konungen hornen tagas i förvar. Man
drack ur dem och befann sig väl däraf.</p>

<p class='c000'>Den bärgsklyfta ofvanom Alrekstad, hvarigenom konung
Gudmunds män foro sin kos med Helge, blef kallad Grimsklyftan,
och det är ej rådligt för någon att draga där fram.</p>

<p class='c000'>Året gick, och åter kom en åttonde dag jul.</p>

<p class='c000'>Då konungen var med sin hird i kyrkan och där
åhörde mässan, trädde med ens tre män fram till kyrkdörren,
de två ropade in:</p>

<p class='c000'>»Här bringa vi dig Helge, konung, och den stund
vet ingen, när du sedan släpper honom ifrån dig!»</p>

<p class='c000'>Därpå försvunno de; och den tredje mannen stod
ensam kvar.</p>

<p class='c000'>Strax kände man igen Helge, och man blef varse, att
han var blind.</p>

<p class='c000'>Konung Olof sporde honom, huru allt hängde tillsammans,
hvar han vistats denna långa tid.</p>

<p class='c000'>Och han berättade först, hur han fann kvinnorna i
skogen, och sedan, hur de bägge Grimarne frammanat
ovädret för honom och hans broder, när dessa tänkte bärga
skeppet, och hur de därefter tagit honom med sig hän till
konung Gudmund på Gläsesvallarne samt sålunda bragt
honom åter till dottern Ingeborg.</p>

<p class='c000'>»Hur trifdes du hos Gudmund?» frågade konungen
vidare.</p>

<p class='c000'>»Förträffligt», svarade han; »ingenstädes har jag funnit
mig bättre.»</p>

<p class='c000'>Konung Olof sporde sedan om Gudmunds lefverne
och hans sätt att skicka sig samt huru stort följe han hade.</p>

<p class='c000'><span class='pageno' id='Page_44'>44</span>Helge berömde kung Gudmund mycket och tillade, att
hans män voro så många, att han ej förmått räkna dem.</p>

<p class='c000'>»Hvi foren I, alla tre, så hastigt ifrån oss förra
vintern?» frågade Olof.</p>

<p class='c000'>»För era böners skull till Gud släppte Gudmund mig
ifrån sig, och han sände de båda Grimarne med mig till eder,
på det att I måtten få veta, hvad det blifvit af mig. Men
därför jagade vi den gången så hastigt bort ifrån eder, att
det var emot Grimarnes natur att dricka den dryck, I låtit
signa. De blefvo rasande, enär de sågo sig öfvervunna,
och sedan dräpte de era män. Eder visade konung Gudmund
i allt fall sin aktning, då han sände eder hornen, och var
det hans tanke, att I därefter ej skulle så ifrigt fråga
efter mig.»</p>

<p class='c000'>»Hvarför har du nu åter lämnat kung Gudmunds hof?»</p>

<p class='c000'>»Därtill är hans dotter Ingeborg skuld; hon kunde
icke hvila när mig utan anfäktelser, när jag hvarje natt
låg vaken. Och mäst därför drog jag mina färde. Dessutom
ville kung Gudmund ej trotsa eder längre, herre, när
han fick spörja, huru gärna I villen hafva mig hit. Men om
kung Gudmunds egen höghet och om allt hans storslagna
väsen kan jag icke i få ord yttra mig — lika litet som om
hans stora följe.»</p>

<p class='c000'>»Hvi är du blind?» frågade konungen.</p>

<p class='c000'>»Jo», svarade han, »vid mitt afsked ref Ingeborg ut
mina båda ögon, förklarande, att Norges kvinnor ej längre
skulle af mig hafva någon glädje.»</p>

<p class='c000'>Därefter sändes bud efter Helges fader, och denne
tackade konungen mycket, för det sonen återkommit ur
trollens händer.</p>

<p class='c000'><span class='pageno' id='Page_45'>45</span>Helge stannade hos konung Olof, hvilken sedan äfven
hade med sig hornen Grim i slaget vid Svoldern.</p>

<p class='c000'>Äfven de försvunno — liksom Hvitingarne — från
skeppet Ormen långe, när konungen sprang öfver bord;
och har ingen sett dem sedan.</p>

<hr class='c007' />

<p class='c000'>I berättelsen om</p>

<h4 class='c008'><em class='gesperrt'>Orvar Odds sagolika färder till Finnmarken och till det mystiska, redan omnämda Resaland</em></h4>

<p class='c009'>få vi bevittna mycken trolldom.</p>

<p class='c000'>Vi få se det senare landets innebyggare, dess resar
eller troll hålla rådplägning utomhus eller sitta ikring sin
eld hemma i klippboningen.</p>

<p class='c000'>Om deras utseende få vi här äfven ett rätt godt
besked. —</p>

<hr class='c007' />

<p class='c000'>När den välbekante norske kämpen Orvar Odd stod
i begrepp att lämna sin fädernegård å ön Hrafnista för att
tillsammans med sin broder Gudmund draga upp till Finnmarken
och därifrån vidare ut på äfventyr, vände sig deras
fader Grim till Odd och sade:</p>

<p class='c000'>»Här ser du tre klenoder, frände, som jag vill gifva
dig. Det är tre pilar. De bära namn och heta Flög, Rämsa
och Fifva. Jag tog dem en gång från finnekonungen Guse.
Af sig själfva flyga de tillbaka till strängen, och allt, som
de sändas emot, träffa de.»</p>

<p class='c000'>Odd tog emot Gusepilarne och granskade dem. Han
fann dem förträffliga, ty spetsarne voro fästa till skaften
med gyllene band.</p>

<p class='c000'>»Många goda gåfvor har jag mottagit», sade han,
<span class='pageno' id='Page_46'>46</span>»men inga, som synts mig jämgoda med dessa. Haf stor
tack, fader!»</p>

<p class='c000'>Då bröderna kommo norr ut till Finnmarken, funno
de uppe i land en mängd jordhyddor; och dit begaf sig
Gudmund en morgon med sitt folk.</p>

<p class='c000'>De sprungo in i hyddorna och rånade kvinnorna, ty
männen voro borta.</p>

<p class='c000'>Kvinnorna blefvo utom sig af förskräckelse och ropade
vildt.</p>

<p class='c000'>När Gudmund och hans män om kvällen kommo tillbaka
till skeppen, frågade Odd:</p>

<p class='c000'>»Hafven I varit i land i dag, Gudmund?»</p>

<p class='c000'>»Ja», svarade denne, »och där tycktes mig vara
mycket nöjsamt. I morgon skall du göra oss följe dit.»</p>

<p class='c000'>»Nej, det vill jag icke», svarade Odd, »ty ingen
heder vinnes af att råna kvinnor, och skola de nog vedergälla
eder det omak, I dem gjort. Strax i morgon vill jag
fara härifrån.»</p>

<p class='c000'>Efter en längre äfventyrlig färd till Bjarmaland<a id='r2' /><a href='#f2' class='c010'><sup>[2]</sup></a>,
kommo de tillbaks till Finnmarken och lade till vid samma
plats, där de nyss varit.</p>

<div class='footnote' id='f2'>
<p class='c000'><span class='label'><a href='#r2'>2</a>.&nbsp;&nbsp;</span>Landet vid södra och östra stranden af Hvita hafvet.</p>
</div>

<p class='c000'>Som de lågo där om natten, fingo de höra ett väldigt
brak, och som de ordade om, hvad detta månde betyda,
kom en ny och vida värre skräll, och så snart denna
tystnat, kom en tredje, som var ännu våldsammare.</p>

<p class='c000'>»Hvad tror du, broder Odd», sporde Gudmund, »att
detta kommer sig af?»</p>

<p class='c000'>»Jag har hört sägas», svarade han, »att när två väder
samtidigt gå i luften och susa emot hvarandra, uppstå
häftiga skrällar. Nu måste vi rusta oss, som om svår
storm vore att vänta. Det är finnarne, som rifva sådan
väderlek upp åt eder, för det I plundraden dem.»</p>

<p class='c000'><span class='pageno' id='Page_47'>47</span>Sedan gjorde de sig, enligt Odds föreskrifter, så segeldugliga
som möjligt.</p>

<p class='c000'>De drogo upp sina ankare, och nästan i samma ögonblick
bröt ovädret löst.</p>

<p class='c000'>Det var så kraftigt, att det genast dref dem bort från
land, och det var dem icke möjligt att använda roder. De
kunde ej annat än länsa undan, och alla, som kunde komma
till, öste.</p>

<p class='c000'>Så voro de i tjugo dygn oafbrutet i drift.</p>

<p class='c000'>Till sist kallade Odd på sin broder Gudmund och bad
honom kasta allt det byte, de rånat från finnarne, öfver
bord, »ty förr sluta vi icke vårt kringtumlande», sade han.</p>

<p class='c000'>»Men hvad gagn skola de hafva af allt det, jag kastar
öfver bord?», invände Gudmund.</p>

<p class='c000'>»Låt du dem sjelfva sörja för det!» sade Odd.</p>

<p class='c000'>De togo då fram allt det byte, de tagit från finnarnes
kvinnor, och vrok det i hafvet, men så snart alla sakerna
kommit öfver bord, drefvo de först framåt längs den ena
skeppssidan och sedan tillbaka längs den andra, tills de alla
samlats till ett enda bylte.</p>

<p class='c000'>Därpå flög detta med rasande fart rakt emot ovädret
och försvann ur deras åsyn.</p>

<p class='c000'>Samma dag detta skedde, skingrade sig dimman och
sjön stillnade, och en kort stund härefter fingo de land i
sikte.</p>

<p class='c000'>Alla undrade de, hvad detta kunde vara för land.</p>

<p class='c000'>»Min tro är», sade Odd, »att vi kommit långt norrut,
och efter allt hvad jag hört af kunskapsrika män, håller
jag för sannolikt, att detta månde vara resarnes land.
Men som vårt folk nu är svårt medtaget, återstår för oss
intet annat än att här söka hamn och hvila, hur det sedan
än månde gå.»</p>

<p class='c000'><span class='pageno' id='Page_48'>48</span>De närmade sig, och landet, som sträckte sig fram
emot dem, syntes dem vara ett näs eller en stor ö.</p>

<p class='c000'>Där fanns en god hamn, hvari de förtöjde skeppen;
och ofvanom den utbredde sig en stor skog.</p>

<p class='c000'>Sedan de slagit upp sina tält på däck, befallte Odd,
att man skulle ro längs land och utspäja trakten.</p>

<p class='c000'>Och snart kommo männen tillbaka med den upplysningen,
att man kommit till en ansenlig ö, som var obebyggd
men bjöd på mycken härlighet. I skogarne funnos
djur i mängd, och vid stranden varsnades hval, fågel och
en stor hop säl. Och det var fastland midt emot.</p>

<p class='c000'>Odd bad sina män vara varsamma om sig.</p>

<p class='c000'>»Hvar natt skola tolf man hålla vakt här på ön; med
fiske och jakt skola vi lifnära oss, och vi skola hålla oss
så karska vi kunna.»</p>

<p class='c000'>Och detta gjorde de.</p>

<p class='c000'>En dag, när de vandrade in i skogen ofvanför hamnplatsen,
fingo de se en reslig björn. Odd sköt på honom
och träffade honom: hvarpå han draps.</p>

<p class='c000'>Sedan lät Odd uppstoppa huden, och djuret stöddes
med spjälar, så att det sträckte fram nosen och stod säkert
baktill. Därpå lät han ställa björnen på en klippa, som
vätte inåt fastlandet, så att den blickade ditåt.</p>

<p class='c000'>En flat sten, hvarå eld kunde tändas, lades i dess
uppspärrade mun.</p>

<p class='c000'>Så uppehöllo Odd och hans följeslagare sig där i någon
tid, och esomoftast sågo de gestalter röra sig däruppe på
fastlandet.</p>

<p class='c000'>Många voro de ej, men så storvuxna voro de, att
man förstod, att det var resar.</p>

<p class='c000'>Sent en afton såg man, att de samlats på ett näs å
andra sidan sundet.</p>

<p class='c000'><span class='pageno' id='Page_49'>49</span>Då steg Odd jämte en af sina män ned i en båt och
rodde tyst fram, tills de kommit in under näset. Där
höllo de inne årorna och lyssnade.</p>

<p class='c000'>Däruppe vrålade en rese med grof röst:</p>

<p class='c000'>»I veten, att några skäggbarn lagt till vid vår ö och
att de där fälla våra djur och göra annan fångst. Nu
har jag stämt eder hit för att vi må besluta deras död.
Enär jag numera, såsom I veten, har ofrid med min broder
Bjalve, så kan jag blott egna ringa uppmärksamhet
åt en sak sådan som denna. Här sen I en gullring! Den
vill jag gifva den, som rödjer dessa skäggbarn ur vägen.»</p>

<p class='c000'>Då såg Odd där nere ifrån båten, huru en kvinna
reste sig uppe i församlingen, ifall man nu kunde kalla
henne en kvinna. Hon talade:</p>

<p class='c000'>»Skyldiga äro vi, Bade, resars konung, att uträtta
detta ditt ärende, allra hälst som du bjuder oss en sådan
lön. Denna färd skall jag fara, om du vill.»</p>

<p class='c000'>»Då är allt godt och väl», förklarade konungen, »ty
du kommer att sköta dig förträffligt — men sen I icke,
att där sitta två skäggbarn nere i en båt under bärget
och lyssna till vårt samtal? Nu skall jag gifva dem en
sändning.»</p>

<p class='c000'>I samma stund såg Odd en sten komma flygande rakt
emot dem; och de svängde båten som snabbast undan.
Strax därefter kom en ny sten och så åter en, som var så stor,
att de häpnade och vattnet rök häftigt rundt omkring dem.</p>

<p class='c000'>Skyndsamt vände de om till ön, och om en stund
sågo de kvinnan vada fram genom sundet. Hon var väldig
till växten och klädd i skinnkjortel. Ohygglig var hon att
se, och aldrig hade de skådat ett sådant lefvande väsen
förr. I handen hade hon en stor järnstaf.</p>

<p class='c000'>Då gick Odd till bärget, där den uppstoppade björnen
<span class='pageno' id='Page_50'>50</span>stod; han tände upp eld i dess gapande mun och afsköt
sedan en pil rakt igenom djuret och hän emot trollkvinnan.</p>

<p class='c000'>Denna hörde hvinet, såg pilen och tog emot den med
flata handen; det lät, som om den flugit i en sten.</p>

<p class='c000'>»Mera torde det tarfvas», utropade hon, i det hon
stirrade upp till det skjutande odjuret på klippan.</p>

<p class='c000'>Då tog Odd en af de förtrollade Gusepilarne och
afsköt denna på samma sätt. Kvinnan motade äfven den
med handen, men den flög rätt därigenom, in i hennes
ena öga och ut i nacken och sedan tillbaka till odds bågsträng.</p>

<p class='c000'>»Det här var förtretligt», sade hon, »men fram skall
jag icke desto mindre».</p>

<p class='c000'>Och Odd sköt af en ny Gusepil, som gjorde samma
färd som den förra.</p>

<p class='c000'>»Nu måste jag vända om», sade käringen; »det hade
jag bort göra förr!»</p>

<p class='c000'>Hon skyndade tillbaka, blind på båda ögonen.</p>

<p class='c000'>»Nu lyster det mig veta», utbrast Odd, »hvar denna
grufliga käring hafver hemma; låtom oss ro efter henne
fram till land igen».</p>

<p class='c000'>Då Odd och hans följeslagare nått fastlandet, sågo de
den stora kvinnan styra sina steg upp bland fjällen.</p>

<p class='c000'>De följde henne raskt; och snart klättrade de med
kraft upp bland klippafsatserna.</p>

<p class='c000'>Till sist fingo de se en stor eld brinna inne i en klipphåla,
och öfver den sågo de en kittel hänga.</p>

<p class='c000'>Elden upplyste hela hålan, men utanför var det mörkt.</p>

<p class='c000'>Troll sutto i mängd å bänkarne längs hålans väggar;
och en man, som sannerligen icke var liten, satt i högsätet
med en käring vid sin sida. Det var en mångklok jätte.
Och aldrig hade de sett sådana väsen förr.</p>

<p class='c000'><span class='pageno' id='Page_51'>51</span>Allt på honom var svart utom ögon och tänder, som
voro hvita. Hans näsa var ansenlig och så krokig, att
den böjde sig helt nedom munnen. Läpparne voro såsom
torfremsor, skurna med skära; den nedre hängde ner på
bröstet och den öfre rullade sig samman in under näsan.
Hans hår var stort som barderna i Grönlandshvalens käft,
och det höljde helt och hållet hans bröst; och ögonen liknade
två skogstjärnar.</p>

<p class='c000'>Käringen, hans gemål, liknade honom så, som ett bär
liknar det andra.</p>

<p class='c000'>Jätten tog till orda:</p>

<p class='c000'>»Hvar är Hårdskalle, vår tjänstekarl? Hvi sättes icke
maten fram till oss?»</p>

<p class='c000'>»Jo, nu är jag här», svarade han; »och jag hafver
bistra nyheter att förkunna. Gneip, dottern din, har kommit
hem, blind på båda ögonen; hon är skjuten med två pilar».</p>

<p class='c000'>»Det där hade hon kunnat vänta sig», sade den mångkloke
jätten, »ty hon ville göra det omöjliga; hon ville
gifva Odd bane, honom, som ödet tillärnat en ålder, högre
än andra människors. Jag vet äfven, att finnar sändt hit
de människobarnen i akt, att vi skulle förgöra dem, men
alldenstund vi icke rå med sådant, vill jag gifva dem vind
att segla härifrån med — ej sämre än den, hvarmed
finnarne drefvo dem hit till oss. Men enär Odd skjutit dotter
min med Gusepilarne, gifver jag honom namnet Orvar Odd<a id='r3' /><a href='#f3' class='c010'><sup>[3]</sup></a>.»</p>

<div class='footnote' id='f3'>
<p class='c000'><span class='label'><a href='#r3'>3</a>.&nbsp;&nbsp;</span>Pil-Odd.</p>
</div>

<p class='c000'>»Ja, gif du oss vind, du allra uslaste karl!» ropade
Odd därutifrån och tog en af Gusepilarne och sände in den.</p>

<p class='c000'>Jätten hörde hvinet och gjorde sig genast hård, men
pilen flög dock in i hans öga och for därifrån in under
käringens ena arm och sedan ut under den andra.</p>

<p class='c000'>Hon spratt rasande upp härvid, for rakt på munskänken
<span class='pageno' id='Page_52'>52</span>och slet honom i håret; hvarpå alla trollen rusade
upp från bänkraderna och klappade om hvarandra.</p>

<p class='c000'>Detta kunde man kalla ett sant trollkrakel.</p>

<p class='c000'>Odd återvände sedan med sin följeslagare till kamraterna.</p>

<p class='c000'>»Vind är oss lofvad härifrån», sade Odd, »och det är
mig sagdt, att den ej blifver svagare eller mera dräglig
än den, hvarmed finnarne förpassade oss hit. Görom oss
nu redo till sådan affärd!»</p>

<p class='c000'>De rustade sig så omsorgsfullt, de förmådde, styrde sedan
ut från land, och strax kom det vind, värre än någonsin.</p>

<p class='c000'>Svårt vardt vädrets raseri: med storm följde både
snöyra och frost, så att hvarje störtsjö blef stående styf,
sådan som den kom. Men Odd och hans män klarade sig
dock med mycken mandom.</p>

<p class='c000'>I tjugo dygn, dag som natt, stodo de i ösrummet.</p>

<p class='c000'>Med hjälp af sin egen mandom och af Odds öde,
genom hvilket ett längre lif var honom bestämdt, lyckades
de att färdas fram öfver hafvet, så att de omsider åter
landade vid Finnmarken och togo där hamn och hvila.</p>

<p class='c000'>Snart voro de åter hemma på ön Hrafnista. —</p>

<hr class='c007' />

<p class='c000'>Äfven andra trollväsen än de nu nämda påträffade
Nordmännen under sina färder utomlands.</p>

<p class='c000'>Sålunda omtalas t. ex. i Olof den heliges saga tvänne
dylika, hvilka påminna om den anglosachsiska diktningens
vidunder och af den kristne författaren betecknas såsom
djäfvulens tjänstandar.</p>

<p class='c000'>Naturligtvis öfvervinnas de af den helige konungen på
ett glänsande sätt.</p>

<hr class='c007' />

<p class='c000'><span class='pageno' id='Page_53'>53</span>Under sina härjningar i England företog Olof den
fjortonde landstigningen vid Kallsån.</p>

<p class='c000'>Stundom låg i denna å ett kvinnligt sjötroll, hvilket
äfven kunde vistas ute i hafvet. Hon sjöng fagert och
kunde med sin sång bringa skeppsbesättningar i sömn;
och när hon till sist kände på sig, att alla männen insomnat,
hvälfde hon om skeppet och dränkte dem.</p>

<p class='c000'>Men voro de uppe i land, kunde det hända, att hon
gaf ifrån sig ett så högt skri, att många blefvo af skräck
vansinniga och rusade tillbaks till skeppen, som hon sedan
lät gå i kvaf.</p>

<p class='c000'>Ett annat ondt trollväsen där i trakten var en vildgalt,
som »innehade många mansåldrar»; och af hans flock
man fick ej fälla någon gris. Han var oerhördt stor
och grym.</p>

<p class='c000'>Emellertid stodo innebyggarne sig slätt i striden med
konung Olof. Det blef städse stor manspillan ibland dem,
och därtill voro de utsatta för skoningslösa pänningutprässningar.</p>

<p class='c000'>Då beslöto de att under mycket stor offring kalla till
hjälp sina båda förtrogna, sjötrollet och galten.</p>

<p class='c000'>»Och fastän djäfvulen visste sig vara vanmäktig i sitt
motstånd emot en så lysande Guds riddare som den helige
konung Olof var, så var han dock icke ovillig att genom
dessa bägge väsen bistå de åkallande innebyggarne. Äfvenså
tyckte han sig se, att denne Olof kom att göra
honom obotlig skada genom att nedrifva hans dyrkan.
För den skull lät han denna trolldom gå af stapeln.»</p>

<p class='c000'>Medan konung Olof och hans män lågo och väntade
vind i Kallsån, hörde de en så skön röst sjunga ur vågorna,
att de aldrig hört dess make i sina dagar. Den
hade en sådan underbar klang, att inom kort föll sömnen
<span class='pageno' id='Page_54'>54</span>öfver dem alla utom konungen. De förmådde icke att
hålla sig vakna.</p>

<p class='c000'>Medan sången ljöd, satt konungen i lyftingen på sitt
skepp och läste i sin bok. Till sist såg han, hur sjötrollet
höjde sig ur vattnet. Hon var skapad på följande sätt.</p>

<p class='c000'>Hufvudet var formadt som på en häst, med uppåtstående
öron och vida näsborrar. Hon hade stora, gröna
ögon och fruktansvärdt breda käkar. Bogar hade hon
äfven som en häst och därtill händer, men baktill var
hon skapad som en orm med väldig buktning; stjärten
var bred. För öfrigt var hon luden som en säl och grå
till färgen.</p>

<p class='c000'>»Hon plägar», säger sagan, »på så sätt dränka män
och skepp: med händerna fattar hon tag i det ena skeppsbordet
och böjer sedan stjärten ned under kölen och upp
på bordet å andra sidan; därefter hvälfver hon skeppet
kring, så att dess köl vänder i vädret och det sjunker i
djupet.»</p>

<p class='c000'>Hon lyfte sig alltså upp emot konung Olofs skepp
och »med bistånd af djäfvulens kraft fick hon händerna
upp på det ena skeppsbordet.»</p>

<p class='c000'>Men när konungen det såg, grep han sitt svärd, sprang
utmed däck, och just i det ögonblick, då hon snodde stjärten
upp på den andra sidan, högg konungen händerna af
henne; och hon gaf ifrån sig ett högt och fasansfullt läte.
Därpå kastade hon sig baklänges och slog därvid sönder
sina käkar, och hennes skri växte.</p>

<p class='c000'>Då vaknade konungens män bestörta, och han bad
dem skydda sig med det heliga korsets tecken.</p>

<p class='c000'>Och sjötrollet sjönk ned i djupet på samma ställe,
där det stigit upp. Sedan hade man icke mera något men
af henne.</p>

<p class='c000'><span class='pageno' id='Page_55'>55</span>Därpå lät konungen bryta upp dessa hedningars offerhög.
Denna kallades så, enär man å den bragte offer till
de ifrågavarande väsena. Dit bar man äfven mycket
gods, som lades i högen, innan man drog därifrån.</p>

<p class='c000'>Där erhöll konungen en oräknelig mängd egodelar,
som hans folk förde ned till skeppen.</p>

<p class='c000'>Sist red han själf, och han såg sig ständigt om för att
om möjligt få se något mera märkligt där i trakten. Medan
hans män redo hastigt åstad, vek han in på en upprödd
plats i skogen och öfverlade där med sig själf, om han
skulle följa männen till skeppen eller icke.</p>

<p class='c000'>Då hörde han ett väldigt brak i skogen — det kom
från alla håll.</p>

<p class='c000'>Där kom galten löpande med sin grisflock, och de
fyllde helt och hållet platsen!</p>

<p class='c000'>Rytande kom han med gapande tryne och ondsinta
later.</p>

<p class='c000'>Han var så stor, att konung Olof ej tyckte sig hafva
sett ett sådant lefvande väsen förr, ty hans borst räckte
nästan upp öfver de högsta trädens grenar.</p>

<p class='c000'>Konungen hoppade genast af hästen för att till fots
skynda undan, men då fortade galten sitt lopp, och snart
lade han trynet och tänderna upp på hästens sadeltäcke;
men då svängde kungen sitt svärd och högg trynet af honom.</p>

<p class='c000'>Han föll ned i sadeln, jämrade sig ohyggligt och
hastade bort, ty han ville icke invänta det andra hugget.</p>

<p class='c000'>Konung Olof sade sedan, att ett sådant jämmerläte
hade han förut blott hört sjötrollet upphafva, och han
menade sig hafva visat sitt bästa mandomsprof, när han
högg till dessa bägge odjur.</p>

<p class='c000'><span class='pageno' id='Page_56'>56</span>Vildsvinsgaltens tryne och tänder tog han med sig
och red sedan tillbaka till sina män.</p>

<p class='c000'>Detta konungens stordåd blef mycket prisadt.</p>

<hr class='c007' />

<p class='c000'>Uppsöka vi <em class='gesperrt'>trollen eller jättarne hemma i de
nordiska bärgen</em>, sådana urkunderna teckna dem, så finna
vi äfven ibland dem ett och annat väsen, som kan likt
Gudmund på Gläsesvallarne visa sig människovänligt nog.
Ja, dottern af ett sådant troll kan, liksom jarl Agdes dotter
Gudrun, ingå underlagten man och lefva med honom i
lyckligt äktenskap.</p>

<p class='c000'>För öfrigt äro dessa inhemska troll långt mindre storslagna
och vidunderliga än de främmande »ovättarne» i de
fjärran belägna, mystiska näjder, som kallades Jotunhem
och Resaland.</p>

<p class='c000'>De inhemska hålla sig ej så förnäma; de blanda sig
mera med människorna, stjäla ifrån dem, och de äro rädda
och lömska.</p>

<p class='c000'>Man ansåg dem t. o. m. kunna dömas vid människodomstol
såsom vanliga lumpna förbrytare.</p>

<hr class='c007' />

<p class='c000'>Detta var fallet med den i grunden rätt älskvärde</p>

<h4 class='c008'><em class='gesperrt'>Dofrejätten i Norge.</em></h4>

<p class='c009'>Fylkeskonungen Halfdan den svarte kom underfund
med, att mycket goda klenoder esomoftast försvunno från
hans »gullhus», det skrin, hvari de förvarades.</p>

<p class='c000'>Då blef konungen betänksam, ty han antog, att den
tjufven skulle komma ännu oftare; och han ställde därför
med klok list så till, att enhvar, som ginge in till skrinet
för att därur taga guld, måste stanna kvar och bida sin
<span class='pageno' id='Page_57'>57</span>tid. Och som han kunde förstå, att den, som höll på
med dessa ogärningar, var både stor och stark, lät han
smida sig ett både stort och starkt fotjärn samt sno sig
de säkraste länkar af bly.</p>

<p class='c000'>När man sedan tidigt en morgon såg efter »gullhuset»,
inträffade det, att man därinvid fann en ansenlig jätte.</p>

<p class='c000'>Detta troll var både digert och högrest.</p>

<p class='c000'>Men som icke mindre än sextio man kastade sig öfver
honom, kom han till sist i järn, och de bundo hans händer
med blylänkarne.</p>

<p class='c000'>Denna behandling tog han lugnt.</p>

<p class='c000'>Då konung Halfdan sporde honom efter namnet, sade
han sig heta Dofre, och han hade hemma i det fjäll, som
bar hans namn.</p>

<p class='c000'>Därpå frågade kungen, om han värkligen stulit hans guld.</p>

<p class='c000'>»Nog är det sannt», sade han och bad om nåd. Han
erbjöd sig till och med att ersätta det stulna med dess
tredubbla värde.</p>

<p class='c000'>Men konung Halfdan förklarade, att han aldrig skulle
få någon nåd, utan fjättrad skulle han invänta den stund,
då ting komme att sättas och han därå skulle dömas till
den nesligaste död.</p>

<p class='c000'>Han förbjöd strängt enhvar att bringa denne jätte
någon hjälp eller gifva honom mat. Den, som det gjorde,
skulle mista intet mindre än sitt lif.</p>

<p class='c000'>Därpå gick konungen ifrån Dofrejätten, som satt där
ensam och fjättrad kvar.</p>

<p class='c000'>Kort därefter kom konungens son Harald, sedermera
konung Harald hårfager, hem och fick höra hvad som
timat och hvad hans fader sagt. Då visste han, att det
till intet skulle tjäna att bedja för Dofre.</p>

<p class='c000'>Harald var då endast fem år gammal.</p>

<p class='c000'><span class='pageno' id='Page_58'>58</span>När han kom till kammaren, hvari Dofre satt bunden,
syntes denne nedtryckt af sorg.</p>

<p class='c000'>»Du har det icke rätt godt», sade gossen; »vill du
kanske få lifvet till skänks af mig?»</p>

<p class='c000'>»Med tanke på din faders ord», svarade han, »vet jag
ej riktigt, om jag kan taga emot den gåfvan och därmed
kasta dig i sådan fara.»</p>

<p class='c000'>»Hvad behöfver du sörja för det?» återtog Harald.</p>

<p class='c000'>Han drog ett kortsvärd, som han fått som gåfva af
en trollkunnig finne och som var ett härligt vapen. Med
det högg han järnet och blylänkarne af Dofre.</p>

<p class='c000'>När denne sålunda kom loss, tackade han gossen för
lifvets gåfva; och sedan höll han ej länge på med att
binda sina skor.</p>

<p class='c000'>»Han lade svansen på ryggen», berättas det, »och
satte i väg bort, så att man såg hvarken väder eller rök
af honom.»</p>

<p class='c000'>Strax därefter saknades Dofre, och då konungen sporde,
hvem som var skyldig till detta dåd, förklarade pilten
själf, att han löst jätten. Då vardt kung Halfdan så svårt
förbittrad, att han jagade bort sonen; någon lust att dräpa
honom hade han icke.</p>

<p class='c000'>Och han hotade att låta enhvar, som komme Harald
till hjälp, få hårdt umgälla detta.</p>

<p class='c000'>Han bad sonen söka sin hjälp hos Dofre troll.</p>

<p class='c000'>Därpå vankade Harald ut i mark och skog. Och han
låg ute i flera nätter.</p>

<p class='c000'>Så stod han på den sjätte dagen ensam å en öppen
plats i skogen, mycket medtagen af törst och hunger. Och
han såg en stor och stark man närma sig. Han kände
igen Dofre troll.</p>

<p class='c000'>»Nu har du det icke häller rätt godt», sade denne;
<span class='pageno' id='Page_59'>59</span>»och kan man säga, att du mäst för min skull hafver det
så — vill du nu följa mig hem till min boning?»</p>

<p class='c000'>Den lille Harald jakade, och jätten tog honom upp i
famnen och gick med raska steg bort med honom till en
bärgsklyfta.</p>

<p class='c000'>När han trädde dit in, hukade han sig ej tillräckligt
långt ned; hvadan han kom att köra pilten, som satt på hans
arm, så hårdt upp mot hällebärget, att han föll i vanmakt.</p>

<p class='c000'>Dofre tyckte sig hafva gjort mycket illa, ifall han
dräpt gossen, och det grep honom så djupt, att han storgrät.</p>

<p class='c000'>Men bäst som han af smärta förvred dragen och skakade
på hufvudet, kvicknade Harald till. Då han såg upp
mot Dofregubben, syntes denne honom mycket märklig, i det
han gråtande bredde ut mungiporna och spärrade upp ögonen.</p>

<p class='c000'>»Sant är det dock att säga, fosterfader min», sade
svennen, »att ej mången är fager, när han gråter, ty nu
är du mycket ful att se, och du är stor i ansiktet. Men
var glad, ty mig fattas intet.»</p>

<p class='c000'>Då gladdes Dofre, och han satte pilten ned i sin
klippboning.</p>

<p class='c000'>Harald stannade där i fem år, och aldrig saknade
han där, hvad han behöfde.</p>

<p class='c000'>Ja, Dofre älskade honom så mycket, att han aldrig
nändes säga honom emot. Han gaf honom allsköns kunskaper
och vande honom vid idrotter. Och Harald växte
till och vardt allt starkare.</p>

<p class='c000'>Det är berättadt, att Dofre en dag sade till honom:</p>

<p class='c000'>»Nu tycker jag mig hafva lönat dig rätt, för det du
skänkte mig mitt lif, ty jag hafver höjt dig till konungamakten:
din fader är död, och jag var ej långt ifrån honom,
när han dog. Nu skall du fara hem och taga emot hans
rike. Och lägger jag dig på hjärtat, att du ej låter skära
<span class='pageno' id='Page_60'>60</span>ditt hår eller dina naglar, förrän du varder envåldskonung
öfver allt Norge. Jag skall vara din hjälpare, och när dig
skall jag vara i striderna. Däraf skall du få gagn; jag
varder farlig för dina fiender, enär jag ej blifver lätt att se.
Lef nu väl och lyckosamt! Gånge dig allt till heder och
lycka, till ära och sällhet, fastän du varit här nere hos mig!»</p>

<p class='c000'>När Harald återkom hem, vardt han tagen till konung
öfver de fylken, som varit hans faders. Sina män förtalde
han, hvar han vistats under dessa fem år, och vardt han
kallad Harald Dofrefostre.</p>

<p class='c000'>Men sedan han underlagt sig allt Norges land, fick han
namnet Hårfager.</p>

<hr class='c007' />

<p class='c000'>I sägnen</p>

<h4 class='c008'><em class='gesperrt'>om tjuren Brandkrosse</em></h4>

<p class='c009'>omtalas en annan nordisk bärgkung, som visserligen visar
sig tjufaktig och dolsk mot människan, men som till sist
dock, när man väl lyckats få tag i honom, är mycket mån
om att på ett fullt tillfredsställande sätt godtgöra, hvad
han förbrutit.</p>

<p class='c000'>Bonden Grim på Island hade en tjur, lyder sägnen,
som hette Brandkrosse och som han satte ett mycket stort
värde på. Han gaf den mjölk hela året om, och i tio
år hade han ägt den.</p>

<p class='c000'>En vacker sommar, när höt stod stackadt rundt om
husen, hände det sig, att tjuren började visa sig besynnerlig.
Den sprang ut och in, och stackarne kastade den
omkull. Man sökte gripa den men lyckades ej, och den
vardt dess mer rasande, ju flera som kommo till.</p>

<p class='c000'>Omsider sprängde han i väg rakt ut till Yttre Krossavik,
<span class='pageno' id='Page_61'>61</span>kastade sig i vattnet och sam ut i hafvet, så långt
man kunde ögna den ifrån land.</p>

<p class='c000'>Det gick bonden Grim djupt till sinnes, att hans älsklingsdjur
försvunnit. Han blef slö och njöt föga mat och sömn.</p>

<p class='c000'>Förgäfves sökte hans broder Torsten trösta honom; och
då intet annat halp, föreslog denne, att de tillsammans skulle
göra en utlandsfärd, på det att broderns sinne måtte lättas.</p>

<p class='c000'>Så lämnade de Island. Skeppet var lastadt med skinnvaror,
och de landade vid Trondhjem.</p>

<p class='c000'>Där kom en man till dem, som kallade sig Karlshöfde,
och ville ha tjugofyra skinnpälsar för sin herres, bonden
Getes, räkning. Dem fick han mot löfte, att de i stället
skulle få mjöl.</p>

<p class='c000'>Karlshöfde gjorde ett bylte af skinnen, kastade det
på ryggen och ilade bort.</p>

<p class='c000'>När bröderna sedermera ej hörde något af mjölet,
beslöto de att söka upp Gete, gäldenären.</p>

<p class='c000'>De drogo upp längs alla dalar, frågade efter honom,
hvart de kommo, men ingen kände något till honom.</p>

<p class='c000'>Slutligen funno de i en aflägsen dal en gammal man.
När icke häller denne kunde lämna något besked om den
eftersökte, sporde de honom, om han ej kände något ortnamn,
hvari namnet Gete ingick, och de fingo då veta,
att inne mellan bärgen reste sig några klippmurar, som
kallades Getehamrarne.</p>

<p class='c000'>Dit foro de och funno en klipphåla, som de trädde in i.</p>

<p class='c000'>När de gått en stund i mörker, fingo de se en eld
flamma långt inne i hålan, och vid elden satt en man, i
hvilken de igenkände en gammal bekant — Karlshöfde,
han, som sprungit sin kos med skinnen.</p>

<p class='c000'>Han for upp emot dem, bjöd dem välkomna och tog
emot deras ytterkläder för att förvara dem.</p>

<p class='c000'><span class='pageno' id='Page_62'>62</span>Så satte de sig ned vid eldskenet, och som de sågo
sig omkring, förekom det dem, som om Grims försvunna
tjur Brandkrosse stod där lifslefvande inne under bärgväggen.</p>

<p class='c000'>Då bad Karlshöfde dem stiga längre in — in i själfva
hallen.</p>

<p class='c000'>Där sutto män på de väggfasta bänkarne, och de igenkände
på dem sina skinnpälsar. I högsätet satt en man,
klädd i röd päls. Han var stor och ståtlig att se.</p>

<p class='c000'>Vänligt hälsade han dem och bad dem stanna där,
så länge de ville; hvarefter han anvisade dem plats vid
sin sida.</p>

<p class='c000'>Det var kung Gete.</p>

<p class='c000'>Sedan blefvo de rikligt undfägnade med mat och goda
dryckesvaror.</p>

<p class='c000'>Vid Getes andra sida sutto två sköna kvinnor, hans
hustru och hans dotter.</p>

<p class='c000'>Men snart visade sig Grim inbunden och förstämd.
Detta märkte kung Gete, och han sade:</p>

<p class='c000'>»Jag hafver en sak att godtgöra, Grim. Det var jag,
som sände min träl Karlshöfde efter ditt älsklingsdjur
Brandkrosse, den bästa tjur, som fanns på hela Island.
Och när du första kvällen här tyckte dig se den, var det
allenast dess hud, som stod uppstoppad med mjöl. Huden
och mjölet vill jag nu gifva dig som vederlag för djuret,
sådant det var i lefvande lifvet. Tillika har det förekommit
mig, som om du mera än tillfälligtvis haft dina ögon
fästa på min dotter Droplög, som här ler vid min sida.
Och står din håg till henne, så skall jag nog gifva dig
henne till äkta, och god hemgift följer, ifall du vill taga
henne med dig hem till Island. På mödernesida är hon
<span class='pageno' id='Page_63'>63</span>välboren, och på fädernesida är hon icke häller kommen
af småfolk.»</p>

<p class='c000'>Detta förslag tilltalade Grim, och ett präktigt bröllopsgille
hölls i kung Getes bärgasal.</p>

<p class='c000'>Snart uppstod god kärlek mellan de nygifta, och Grim
var nu mycket nöjd med sin ställning.</p>

<p class='c000'>En dag, då det led fram mot våren, sporde kung Gete
Grim, hvad han nu tänkte taga sig före, och denne svarade,
att han ville fara hem till Island lika gärna, som han
ville lefva.</p>

<p class='c000'>Då bad Gete bröderna köpa sig ett skepp; pänningar
skulle icke fattas Grim och hans husfru.</p>

<p class='c000'>Så gjorde man allt färdigt till afresan. Vid afskedet
växlades många goda ord, och trälen Karlshofde kom ned
till skeppet, bärande Brandkrosses hud, fylld med mjöl, och
han lade den försiktigt ned, där plats anvisades.</p>

<p class='c000'>Strax därefter kom han åter ned med nytt mjöl; det
var vederlaget för skinnpälsarne; och tredje gången kom
han med tvänne kistor, af hvilka den ena var fylld med
husfrun Droplögs kläder och smycken och den andra med
hennes hemgift, som bestod af guld, silfver och kostliga
klenoder.</p>

<p class='c000'>Bröderna och bärgakungens dotter hade en lyckosam
färd öfver hafvet och de landade vid Inre Krossaviken på
Island. Där fördes den uppstoppade tjuren Brandkrosse
i land; och efter den ha de båda vikarne fått sitt namn.</p>

<p class='c000'>Båda bröderna lefde sedan lyckligt som dugande
bönder.</p>

<p class='c000'>Droplög var en driftig och tystlåten kvinna, hjälpsam,
trofast mot sina vänner, men storslagen och oböjlig, när
det blef gjordt henne emot. Grym var hon mot sina
fiender.</p>

<p class='c000'><span class='pageno' id='Page_64'>64</span>Hon blef stammoder till de fräjdade Droplögssönerna,
om hvilka en saga finnes, men hon blef ej gammal; och
från den dag, hon dog, kände Grim sig föga glad. —</p>

<hr class='c007' />

<p class='c000'>Om människornas</p>

<h4 class='c008'><em class='gesperrt'>manhaftiga och hiskliga strider</em></h4>

<p class='c009'>med de inhemska, leda trollen ha sagorna naturligtvis
mycket att förtälja.</p>

<p class='c000'>Vi meddela en af de mera drastiska berättelserna.</p>

<p class='c000'>Det hade kommit till konung Olof Tryggvasons öron,
att troll höllo till i Hedarskog, så att man där på hvarjehanda
sätt led skada af dem.</p>

<p class='c000'>Konungen sammankallade sina män och sporde, hvem
af dem ville draga åstad och frälsa den trakten. En rask
och reslig man vid namn Brynjolf, länderman i Trondhjem,
åtog sig färden, och med 160 man bröt han upp.</p>

<p class='c000'>Öfver natten gästade de en bonde, och när denne om
morgonen följde dem till vägs, förklarade han det vara
stor skada, att Norges kvinnor ej längre finge hafva någon
fröjd af sådana män.</p>

<p class='c000'>Sedan fortsatte de sin ridt, till dess de i en skog
sågo framför sig en stor byggnad, och snart fingo de se
tre trollkvinnor komma löpande ut därifrån.</p>

<p class='c000'>De två hade ett ungdomligt utseende, och den tredje,
som var den resligaste, var alldeles luden liksom en skogsbjörn.
Alla hade de svärd i händerna.</p>

<p class='c000'>Där sågs äfven vandra fram en högrest man — »ifall
han så kunde kallas» — följd af två piltar. Han bar ett
draget svärd, som tycktes spruta gnistor.</p>

<p class='c000'>Alla trollen voro ondskefulla att se.</p>

<p class='c000'><span class='pageno' id='Page_65'>65</span>Genast vardt det strid; och den högreste mannen och
den ludna häxan voro lika duktiga i huggen.</p>

<p class='c000'>Striden slöts så, att Brynjolf och hela hans följe
stupade, utom tre man, som kommo undan i skogen och
sedan skyndade till konungen med dessa tidender. Och snart
spordes de vida omkring.</p>

<p class='c000'>Då frågade en dag bonden Styrkar — den berömde
bågskytten Einar Tambarskälfvers fader — sin gäst, isländingen
Torsten Oxefot, om han ville draga med honom till
Hedarskog. Torsten, som var en för sina kroppskrafter
fräjdad man, var genast redo, och tidigt en morgon begåfvo
de sig på skidor upp bland fjällen och stannade ej,
förrän de i kvällningen kommo till ett härbärge för farande
folk. Här tänkte de hvila öfver natten.</p>

<p class='c000'>Och medan Styrkar gjorde upp eld, gick Torsten ut
att hämta vatten i en närliggande fjällsjö. Han bar ett
spjut, som han fått af Styrkar, i den ena handen och en
vattenspann i den andra.</p>

<p class='c000'>Då han närmade sig sjön, såg han en ung kvinna
— äfven hon bärande en vattenspann — gå längs med
stranden.</p>

<p class='c000'>Hon var ej synnerligen hög men underbart tjock.</p>

<p class='c000'>När hon varsnade Torsten, kastade hon spannen från
sig, tog ett stort skutt och lopp hemåt. Torsten satte
äfven ned sin spann och sprang efter henne.</p>

<p class='c000'>När flickan det såg, ökade hon farten, och nu sprungo
båda, så mycket de orkade, men afståndet mellan dem förblef
detsamma.</p>

<p class='c000'>Till sist såg Torsten en stor och stark byggnad resa
sig. Det var den, som Brynjolf sett. I den slank den digra
flickan in och smällde dörren igen efter sig. I detsamma
<span class='pageno' id='Page_66'>66</span>slungade Torsten efter henne sitt spjut, som for i dörren
och flög igenom den.</p>

<p class='c000'>Torsten steg in i byggnaden och fann spjutet sitta i
golftiljan, men flickan såg han icke till. Så kom han till
en sängkammare, där ljus brann i en stake.</p>

<p class='c000'>Han såg, att en kvinna — »i fall man så kunde kalla
henne» — låg därinne i sängen, både högrest och tjock,
både svart och blå i ansiktet, med stora, breda drag.</p>

<p class='c000'>Hon låg i en silkessärk, så röd, som om den varit
tvagen i människoblod. Hon sof djupt och snarkade
oerhördt högt.</p>

<p class='c000'>Svärd och sköld hängde ofvan henne; och Torsten
steg upp på sängkanten, tog ned svärdet och drog det.</p>

<p class='c000'>Sedan drog han kläderna af trollhustrun och såg, att
hon var alldeles luden utom under den vänstra armen, där
det fanns en bar fläck. Och det föll honom in, att där
och endast där bet järn på hennes kropp.</p>

<p class='c000'>Han rände svärdet dit in, så att käringen vaknade,
men ej var det vid en god dröm!</p>

<p class='c000'>Famlande med bägge händerna, såg hon upp. Men i
samma ögonblick släckte Torsten ljuset i staken och hoppade
ned, medan hon störtade fram mot dörren, dit hon trodde
dråparen smugit sig.</p>

<p class='c000'>Men när hon nådde den, segnade hon död ned med
svärdet sittande kvar i sin kropp.</p>

<p class='c000'>Torsten gick hän till henne, ryckte åt sig svärdet och
vandrade vidare, tills han kom till en dörr, som stod
på glänt.</p>

<p class='c000'>Han såg en stor man sitta därinne på ena långbänken.
Det var en väldig skepnad, och öfver honom
hängde hans härkläder.</p>

<p class='c000'>Vid hans sida satt ett högrest kvinnotroll, argsint att
<span class='pageno' id='Page_67'>67</span>betrakta och ej just så gammalt. Två skalliga gossar lekte
på golfvet.</p>

<p class='c000'>»Är du sömnig, fader Järnsköld?» frågade hon.</p>

<p class='c000'>»Ingalunda, dotter Skjaldis», svarade han; »stormanstankar
sysselsätta mig.»</p>

<p class='c000'>Han ropade på de båda piltarne, Håk och Hake, och
bad dem gå hän till sin moder Skjaldvar och se till, om
hon var vaken eller sof.</p>

<p class='c000'>De lupo ut ur rummet, och Torsten drog sig undan
för dem.</p>

<p class='c000'>»Det lyster mig att följa dem», sade kvinnotrollet om
en stund eftertänksamt, »ty kanhända var det olämpligt,
fader, att sända ut parflarne i mörkret, ty jag vill säga
dig, att jag nu i afton såg två män komma löpande nedför
fjället, de där voro underbart rappa i fötterna, och den
ene förföljde mig hit.»</p>

<p class='c000'>I detsamma rusade hon fort men klumpigt på dörren,
så att Torsten åter måste rygga raskt undan.</p>

<p class='c000'>Hon tumlade där i mörkret öfver sin döda moder.
Där hon föll, kändes det henne kallt och underligt, och hon
skyndade ut ur byggnaden. Men Torsten for efter och högg
med sitt svärd af henne ena handen. Då ville hon åter in
i huset, men han häjdade henne i dörren. Hon var väpnad
med en trollglafven, och skarp blef striden mellan dem, tills
hon föll död till jorden.</p>

<p class='c000'>Då kom fadern Järnsköld ut i dörren med dragen
klinga, så skinande och hvass, att Torsten aldrig förr sett
en sådan. Strax högg Järnsköld till honom, men han vek
undan, så att svärdet for ned i marken ända till fästet.
När Järnsköld sålunda kom att luta sig ned, gaf Torsten
honom banehugget.</p>

<p class='c000'><span class='pageno' id='Page_68'>68</span>Han trädde åter in i huset, men medan han trefvade
sig framåt, visste han intet af, förrän han blef lyft högt
upp och sedan satt i golfvet.</p>

<p class='c000'>Det var trollkäringen Skjaldvar, som gick igen; och
hon var nu vida värre att nappas med än nyss. Hon
böjde sig fram öfver honom och ville bita af hans strupe.</p>

<p class='c000'>Nu föll det Torsten i tankarne, att den, som skapat
himmel och jord, måste vara mäktig. Många och märkliga
voro de berättelser, han hört om konung Olof och den tro,
han påbjöd, och med rent hjärta och helig håg lofvade han
nu att taga emot denna tro och tjäna konung Olof, så länge
han lefde, ifall han blott komme lefvande ifrån Hedarskog.</p>

<p class='c000'>Just som käringen närmade sig med tänderna hans
strupe och han gjort sitt löfte, strömmade en underbart
klar stråle in i huset och slog henne i ögonen.</p>

<p class='c000'>Denna syn bekom henne så illa, att all kraft gick ur
henne, och hon började att gäspa hiskligt.</p>

<p class='c000'>Därpå kastade hon upp, så att det flödade ned öfver
Torstens ansikte, och nära var, att han blifvit kväfd.</p>

<p class='c000'>»Man finner det häller icke otroligt, att någon part
af allt det ohyggliga, hon utspydde, inkommit i Torstens
bröst, ty han tycktes sedermera äga förmågan att skifta
hamn.»</p>

<p class='c000'>Så lågo de bägge mellan himmel och helvete, ty ingen
af dem förmådde resa sig upp.</p>

<p class='c000'>Under tiden låg Styrkar på bänken i härbärget och
undrade, hvarför kamraten dröjde. Som han låg där,
kommo två piltar inspringande med styggt utseende och
kortsvärd i händerna.</p>

<p class='c000'>Genast öfverföllo de honom, men han bröt en stock
ur bänken och genompryglade dem därmed, tills de båda
gåfvo upp andan.</p>

<p class='c000'><span class='pageno' id='Page_69'>69</span>Sedan gick han ut, alltjämt undrande, hvar Torsten
dvaldes, men när han kom fram till den stora byggnaden,
såg han märkena efter hvad som timat: <em class='gesperrt'>två</em> resliga troll
lågo där dräpta, men Torsten såg han ej. Och det anade
honom, att denne var stadd i någon nöd.</p>

<p class='c000'>Då gaf han jordens och himmelens skapare det löftet,
att han skulle anamma den tro, som konung Olof bjöd,
ifall han denna natt finge träffa Torsten, sin vän, oskadd
och lefvande.</p>

<p class='c000'>Han steg in i byggnaden och stötte snart på både
honom och kvinnotrollet, där de lågo på golftiljorna.</p>

<p class='c000'>Han sporde Torsten, om han ännu hade mål i mun,
och denne svarade, att sådant fattades honom icke, men
hjälp behöfde han.</p>

<p class='c000'>Styrkar grep då tag i käringen och drog henne undan
honom; och raskt reste Torsten sig upp, fastän han styfnat
i alla leder af hennes famntag.</p>

<p class='c000'>Sedan bröto de halsen af henne, men det gick trögt,
ty den var mycket tjock.</p>

<p class='c000'>Och Torsten berättade för kamraten hela sitt äfventyr.</p>

<p class='c000'>»En bragdstor man är du», sade denne, »och dessa dina
bedrifter skola omtalas, så länge Nordlanden äro bebyggda.»</p>

<p class='c000'>De förde alla trollen tillsammans, hvarefter de tände
ett bål och brände dem därå till kalla kol.</p>

<p class='c000'>Sedan drogo de till konung Olof och berättade för
honom de tilldragelser, som timat i Hedarskog. Och
konungen utbrast i stort lof till Gud för de järtecken, han
sålunda gifvit syndiga människor här i världen.</p>

<p class='c000'>Båda blefvo de döpta, och Styrkar återvände hem,
medan Torsten Oxefot blef konung Olofs man och följde
honom ända till sin dödsstund.</p>

<hr class='c007' />

<p class='c000'><span class='pageno' id='Page_70'>70</span>Till sist må en berättelse meddelas, hvilken skildrar
den bekymrade, oroliga stämning, som man i Norden
tillade trollen vid tiden för kristendomens införande, då
de sågo sin makt vara på vägen att gå under.</p>

<p class='c000'>I Norge lät man helt naturligt deras hat vända sig
mot den nya trons allra strängaste förkunnare och utbredare,
den ofta nämde konung Olof Tryggvason, hvars makt de
beklaga sig öfver och som de förgäfves söka att med all
sin list förgöra. —</p>

<h4 class='c008'><em class='gesperrt'>Konung Olof och de norska trollen.</em></h4>

<p class='c009'>Konung Olof kom under en af sina blodiga missionsfärder
till Nömdölernas fylke, där han uppehöll sig någon tid.</p>

<p class='c000'>Hans män hade hört, att troll och andra skadliga
väsen huserade äfven i Nömdalen och därstädes t. o. m. vida
värre än på andra orter i landet; ja, detta onda hade efter
konungens företrädare den store hedningen Håkan jarls
död så tilltagit, att folk knappt vågade stanna kvar där
i bygderna.</p>

<p class='c000'>Många af konung Olofs män voro mycket förvetna på,
huruvida sådant var skrock eller sanning.</p>

<p class='c000'>En sägen är, att två hirdmän en natt gingo från
skeppen hemligen upp i land. När de vandrat en stund,
sågo de en eld brinna i en klyfta, och de skyndade dit.</p>

<p class='c000'>Här fingo de se den syn, som våra fornkällor så
ofta visa oss: en mängd troll sittande kring flammande eld.</p>

<p class='c000'>Dessa troll språkade sinsemellan lifligt; och hirdmännen
ställde sig vid klyftans mynning och lyssnade.</p>

<p class='c000'>Det af trollen, som tycktes vara de andras höfding,
yttrade:</p>

<p class='c000'><span class='pageno' id='Page_71'>71</span>»Veten I, att konung Olof Tryggvason landat här
i närheten? Det är mycket troligt, att han kommer
att vålla oss åtskilligt omak, ifall han stannar kvar här
någon tid.»</p>

<p class='c000'>De andra trollen svarade:</p>

<p class='c000'>»Allt för väl veta vi, hvilken svår oro och skamlig
behandling han mången gång låtit oss utstå, sedan han
kom hit till landet, där han ej unnar oss någon hvila.
Somliga af våra vänner har han dräpt, andra har han
beröfvat oss genom sina ondskefulla ordfinter. Oss har
han drifvit ifrån våra egna bygder, och ovisst är, om vi
ens få fred för honom här i vår landsflykt. Vår vanmakt
gör oss olyckliga, ty vi förmå numera hvarken att rätt
hämnas våra egna eller våra vänners oförrätter; dock må
vi göra, hvad vi kunna, för att föröda de närmaste bygderna
här.»</p>

<p class='c000'>»Berätten mig då», fortsatte trollhöfdingen, »hvad I
haft för klammeri med denne höfding.»</p>

<p class='c000'>Då tog ett af trollen till orda:</p>

<p class='c000'>»Min bygd var i Gölardalen ej långt från Lade, där
Håkan jarl bodde. Jag ägde hans vänskap, och han gaf
mig goda gåfvor, men sedan han skändligt blifvit beröfvad
rike och lif, kom denne grymme man; och en dag, när
hans hirdmän höllo sin lek så nära min bygd, att jag med
knapp nöd kunde utstå deras stoj och rop, gaf jag mig
hemligen i kast med dem. Jag grep en af dem i armarna
och förlustade mig så starkt med honom, att hans ena
arm bröts af. Och nästa dag bröt jag benet af en annan.
Så gingo de lemlästade ur leken. Jag hade hört, att på
den tredje dagen skulle konungen själf leka med; äfven
då kom jag till dem för att göra dem skada. Alla
voro de mig obekanta, och jag kände ej den ene från den
<span class='pageno' id='Page_72'>72</span>andre. Då tog jag på måfå ett hårdt tag i en af dem;
men han tog igen och satte sina båda händer så fast i
mina sidor, att jag ej skulle hafva känt våndan värre,
ifall dessa hans händer varit gjorda af glödande järn; ja,
han klämde mig så hårdt, att jag nästan ej kunde utstå
det utan att skrika. Omsider kom jag dock med stor nöd
ifrån honom, mycket illa tilltygad. Och vardt jag sedan
tvungen att, alldeles mot min vilja, flytta mina bopålar
därifrån till denna ort.»</p>

<p class='c000'>Ett annat troll fortsatte:</p>

<p class='c000'>»Om mig har jag att berätta, att jag påtog mig en
fager kvinnas skepnad och trädde sent en afton in i den
hall, där konung Olof höll ett ståtligt gästabud; och allt
folket var mycket drucket. I min hand höll jag ett skönt
horn, som var fyldt med en dryck, hvari jag blandat etter
och mycket annat otyg — den tänkte jag bjuda konungen.
I präktig klädnad stannade jag invid bordet. Då sträckte
konungen sin hand emot mig och gaf mig ett tecken, att
jag skulle skänka i åt honom af hornet, och jag blef så
glad, som om jag redan hade allt hans öde i min hand.
Jag gick fram till honom och räckte honom det sköna
hornet, och han tog det, men i ett nu slog han allt dess
etter och ondska ned öfver mig själf. Sedan lyfte han
hornet, och satte det i mitt hufvud så kraftigt, att jag
aldrig blifver af med den skavank, jag då fick.»</p>

<p class='c000'>Och ett tredje troll sade:</p>

<p class='c000'>»Mig gick det nästan på samma sätt. Jag förbytte
mig i en höfvisk kvinnas vackra gestalt och kom sent om
kvällen, höfviskt klädd, till konung Olofs härbärge. Han
satt där barfotad med linnebyxorna knutna kring benen; och
vid hans sida satt biskopen. Så snart jag inkommit,
begynte jag väcka klåda i kungens fot nere vid sålan, och —
<span class='pageno' id='Page_73'>73</span>plötsligt fick han se en fager och väl klädd kvinna stå där
i rummet! Han kallade genast på mig och bad mig klå
foten. Så gjorde jag, och jag höll på därmed, tills konungen
blef sömnig. När han sedan kommit i säng, började genom
min kraft klådan i hans fot att kännas ännu starkare än
nyss. Jag satte mig ned på pallen invid sängen och klådde
foten ännu mera, till dess både biskopen och konungen
insomnade. Då rätade jag mig upp öfver denne och
ärnade förgöra honom med all min ondskas makt, men
med ens vaknade han och gaf mig i hufvudet ett så häftigt
slag med evangelieboken, att min skalle lamslogs och jag
flydde därifrån, så svårt behandlad, att jag allt sedan dess
burit mitt hufvud på sned och haft värk däri.»</p>

<p class='c000'>När konungens män sett och hört allt detta, vände
de om till skeppen så tyst, att ingen vaknade vid deras
ankomst.</p>

<p class='c000'>Om morgonen berättade de för konungen och alla
hans män den nattliga synen.</p>

<p class='c000'>»Hvad I här sägen, är sant», sade konung Olof; »jag
skall lämna bevis därpå. Efter det min fot blifvit klådd,
väckte jag strax upp biskopen och bad honom efterse, om
den var oskadd efter den djäfvuls besök, som i så synlig
måtto kommit in i vårt härbärge. När biskopen betraktade
foten, fanns därå en blå fläck, liksom uppsvullen af etter;
och genast lät han bortskära den. Omsider blef såret
läkt, och ärret kan man se på min fot, så länge jag lefver.
Nu förbjuder jag enhvar af mina män att nattetid gå från
skeppen upp i land blott för att tillfredsställa en onyttig
nyfikenhet.</p>

<p class='c000'>»Därefter», förtäljer denna berättelses kristne författare,
»drogo konung Olof och biskopen med allt sitt
<span class='pageno' id='Page_74'>74</span>bästa folk omkring i alla de närliggande bygderna och
stänkte vigdt vatten kring bärg och fjällklinter, dalar och
backar. Med heliga böner och med Guds hjälp rensade
de hvarje näjd, de genomforo, från onda vättar och orena
andar och frälste så allt folket från dessa djäflars öfverfall
och ok.»</p>

<div  class='figcenter id001'>
<img src='images/i0076.jpg' alt='' class='ig001' />
</div>

<div>
  <span class='pageno' id='Page_75'>75</span>
  <h3 class='c001'>Gengångare.</h3>
</div>

<p class='c006'>Till grund för tron på gengångare lågo skilda föreställningar.</p>

<p class='c000'>Man trodde, att de döde jämt besökte sina grafvar
eller också att de hade sin ständiga boning i dem. Denna
senare föreställning är utan tvifvel den äldsta<a id='p75'></a>. Måhända
man då ännu icke funnit på att binda »helskor» på deras
fötter, så att de med dem kunde vandra till Valhall.</p>

<p class='c000'>Därnäst föreställde man sig, att människornas värksamhet
i ett annat lif var en fortsättning af den, hon haft
i detta lifvet. Det, som här intresserat den lefvande, var
äfven efter döden hans käraste sysselsättning. Härigenom
blef alltså personligheten bevarad.</p>

<p class='c000'>Sålunda ville t. ex. en isländsk höfding begrafvas invid
hafvet, på det han måtte kunna fröjda sig åt åsynen af de
många förbiseglande skeppen.</p>

<p class='c000'>På sin sotsäng gaf en annan man vid namn Viga-Rapp,
som sedan blef en besvärlig gengångare, denna befallning:</p>

<p class='c000'>»När jag är död, vill jag hafva min graf gräfd i dörren
till hvardagsstugan; och där skolen I nedsatta mig stående,
ty jag skall då desto bättre kunna öfverse mitt hus.» —</p>

<p class='c000'>Det vimlar i de fornnordiska urkunderna af berättelser
om gengångare eller spöken; och det är de mest olikartade
<span class='pageno' id='Page_76'>76</span>motiv, som föranleda en människa att gå igen och visa
sig för de efterlefvande.</p>

<p class='c000'>Somliga människor uppenbara sig efter sin död på
jorden endast därför, att de på ett eller annat sätt störas
i sin hvila af de efterlefvande; men så snart de återfå densamma,
komma de ej mera igen.</p>

<p class='c000'>Det berättas om den i sagorna ryktbara, isländska
kvinnan Gudrun Osvifversdotter, om hvars drömmar vi
framdeles komma att berätta, att hon på sin ålderdom
blef mycket gudfruktig. Hon var den första kvinna på
Island, som lärde sig Saltaren och hon tillbragte en stor
del af natten med bön i kyrkan.</p>

<p class='c000'>Hennes sondotter, den unga Herdis, var henne då
ständigt följaktig; ty Gudrun älskade henne mycket.</p>

<p class='c000'>En natt drömde denna Herdis, att en kvinna kom
till henne, klädd i en yllekappa, och hennes utseende var
ohyggligt. Hon talade så till henne:</p>

<p class='c000'>»Säg din farmoder, att jag icke kan tåla, att hon så
där hvarje natt trampar ofvanför mig och utgjuter så heta
tårar på mig, att jag känner dem bränna mig. Till dig
säger jag detta, enär jag bättre kan lida dig, fastän också
vid dig låder något underligt; ja, jag skulle kunna hålla
af dig, om icke Gudrun stode i vägen.»</p>

<p class='c000'>Därpå vaknade Herdis och berättade för Gudrun sin
dröm, hvilken denna ansåg som ett godt varsel.</p>

<p class='c000'>Nästa morgon lät hon upptaga några tiljor ur kyrkogolfvet
å den plats, där hon plägade knäböja, då hon bad,
och hon lät gräfva därinunder. Då fann man några fula,
blå ben; ett bröstsmycke och en stor trollstaf.</p>

<p class='c000'>Häraf kunde man se, att det var en vala eller hednisk
spåkvinna, som där blifvit begrafven.</p>

<p class='c000'>Benen blefvo bragta till en aflägsen plats, där människor
<span class='pageno' id='Page_77'>77</span>icke färdades fram. Och denna vala lät ej sedan
höra af sig. —</p>

<p class='c000'>Vid andra tillfällen framträda gengångarne blott som
varsel för att underrätta de efterlefvande om någon sorglig
tilldragelse, t. ex. om sin egen nyss timade död.</p>

<p class='c000'>När den nämda Gudruns make Torkel drunknat med
alla sina män, gick hon, som härom intet visste, i aftonstunden
bort till kyrkan, såsom hennes vana var.</p>

<p class='c000'>Då hon kom till kyrkogårdsledet, såg hon med ens
ett spöke stå framför sig. Det lutade sig tätt intill henne
och hviskade: »en stor nyhet, Gudrun!»</p>

<p class='c000'>»Tig du med den, ditt otyg!» sade hon; hvarpå hon
gick hän till kyrkan, såsom hon föresatt sig. Där tyckte
hon sig se sin make Torsten och alla hans man stå utanför.</p>

<p class='c000'>De voro våta, och hon kunde se, hur vattnet rann
ned af deras kläder.</p>

<p class='c000'>Hon talade dock icke till dem utan trädde stilla in
i tämplet, där hon stannade i bön en stund, hvarefter hon
vände tillbaka hem; ty hon tänkte, att Torsten och hans
följeslagare redan voro där före henne. Men där fanns
icke en människa.</p>

<p class='c000'>Denna händelse begrundade hon mycket. Och först
nästa dag fick hon veta, att de värkligen drunknat. —</p>

<p class='c000'>En annan berättelse, där de döda varsla om de efterlefvandes
död, är denna.</p>

<p class='c000'>På gården Lysefjord å Grönlands västbygd dog arbetsfogden,
en allt annat än vänsäll man, och sedan dröjde
det ej länge, förrän den ene efter den andre afled eller
insjuknade.</p>

<p class='c000'>En afton gick en af de sjuka kvinnorna ut, följd af
en annan kvinna där i huset; men i det de vände sig om
mot dörren, gaf den förra ett skri från sig.</p>

<p class='c000'><span class='pageno' id='Page_78'>78</span>»Nu ha vi varit oförsiktiga», sade den andra; »stå
icke stilla; du fryser; låt oss skynda oss in, det fortaste
vi kunna!»</p>

<p class='c000'>»Detta är lättare sagdt än gjordt», svarade hon, »ty
jag ser alla de döda stå där framför dörren, och jag ser
både din egen husbonde Torsten och mig själf med i flocken.
Det är tungt att se sådant.»</p>

<p class='c000'>En stund därefter sade hon: »Låt oss nu gå in; nu
ser jag hvarken flocken eller Torsten eller mig själf mer!»</p>

<p class='c000'>Innan morgonen var hon död, och nästa afton såg
den nämde Torsten, som äfven låg sjuk, henne resa sig
upp — hon ville hän i bädden till honom, men hon häjdades
af en tillkallad man, som höll sin yxa för hennes
bröst. Samma kväll dog också Torsten. —</p>

<p class='c000'>Personer kunde äfven gå igen för att uppfylla en
plikt, som de lefvande försummat, medan å andra sidan
mången blef gengångare för sin egen pliktförgätenhets skull.</p>

<p class='c000'>En märklig berättelse, hvari dessa båda fall förekomma,
finnes i Örbyggarnes saga. Den är äfven värdefull
därför, att den omtalar det sätt, hvarpå man fördref
spökandet. Den handlar om de s. k.</p>

<h4 class='c008'><em class='gesperrt'>Frodå-undren.</em></h4>

<p class='c009'>Torgunna, en rik kvinna från Söderöarna<a id='r4' /><a href='#f4' class='c010'><sup>[4]</sup></a>, »en hög
och fyllig kvinna med svarta ögonbryn, små ögon och
rikt, brunt hår», bodde hos bonden Torodd på gården Frodå
på Island. Hon hade i sina kistor med sig dit alla sina
dyrbarheter, »hvartill man svårligen kunde finna motstycken
på ön».</p>

<div class='footnote' id='f4'>
<p class='c000'><span class='label'><a href='#r4'>4</a>.&nbsp;&nbsp;</span>Hebriderna.</p>
</div>

<p class='c000'>Hon hade sitt eget sängrum innerst i stugan, och
öfver sängen hade hon engelska lakan och ett silketäcke.
<span class='pageno' id='Page_79'>79</span>Likaledes hade hon ett praktdigert sängomhänge och annat
tillbehör, så kostbart, att man aldrig förr sett något sådant.</p>

<p class='c000'>Husfrun Turid, som var mycket ståtlysten, ville innerligt
gärna äga dessa klenoder, och en dag frågade hon
Torgunna, hvad all denna härlighet kunde vara värd, men
hon fick till svar blott:</p>

<p class='c000'>»Icke vill jag ligga i halm för din skull, hur höfvisk
du än är och hur mycket du än slår på stort.»</p>

<p class='c000'>Det svaret gick Turid till sinnes, och aldrig talade hon
sedan om att köpa dessa dyrbarheter.</p>

<p class='c000'>Så blef Torgunna sjuk, och när hon kände sitt slut
nalkas, skiftade hon allt sitt gods; bland annat tog hon
ett strängt löfte af bonden Torodd, att hennes säng med
allt tillbehör skulle brännas; hölles icke löftet, så skulle
svår ofärd komma öfver gården.</p>

<p class='c000'>Dagen efter hennes död lät Torodd bära all sängbonaden
ut i luften. Ved fördes samman, och ett bål restes.</p>

<p class='c000'>Då kom husfrun Turid ut och bad honom enständigt,
att han måtte skona sådana stora kostbarheter. Förgäfves
föreställde han henne, huru strängt den döda påbjudit,
att de skulle brännas. Turid slog till sist sina armar
kring hans hals och tiggde, att han ej måtte tända det
bålet.</p>

<p class='c000'>Då gaf han så till vida efter, att han endast brände
upp dynorna och kuddarne; men täcket, lakanen och
sängomhänget fick hon taga med sig.</p>

<p class='c000'>Sedan gjorde man sig redo att föra liket till biskopssätet
Skålhult, såsom Torgunna själf på sin sotsäng begärt,
enär där funnos präster, som kunde sjunga mässa
öfver henne.</p>

<p class='c000'>Man valde några pålitliga män att fara med liket;
goda hästar hämtades äfven; liket sveptes i lösa lindukar
<span class='pageno' id='Page_80'>80</span>och lades i en kista; och därpå gick färden öfver heden,
tills man kom till den gård i Stafvahultstunga, som heter
Nedre näset.</p>

<p class='c000'>Där bad likföljet om natthärbärge, men ogästvänligt
vägrade dem bonden sådant.</p>

<p class='c000'>Som natten var inne, beslöto de dock att stanna där,
ty det tycktes dem icke rådligt att färdas öfver Hvitån i
mörkret.</p>

<p class='c000'>De spände hästarne ifrån, buro liket bort i ett uthus,
gingo sedan in i stugan, togo reskläderna af sig och tänkte
stanna där öfver natten utan mat.</p>

<p class='c000'>Då alla lagt sig till hvila i huset, hördes ett starkt
buller i fatburen.</p>

<p class='c000'>Man gick dit för att se, om tjufvar brutit sig in. Men
i stället fick man se en storväxt kvinna. Hon var fullständigt
naken och sysslade vid elden med matlagning, och
så förskräckt blef man, att ingen vågade närma sig henne.</p>

<p class='c000'>När hon till sist lagat så mycket mat, hon ville, bar
hon den in i stugan, satte fram bord och gick sedan och
sysslade med dukningen.</p>

<p class='c000'>Då sade de nyss anlända männen till bonden:</p>

<p class='c000'>»Hända kan, att innan vi skiljas, kommen I att finna,
det eder ogästvänlighet kostat eder väl mycket.»</p>

<p class='c000'>»Gärna», svarade han, »skola vi efter detta gifva eder
mat och all annan välfägnad, som I behöfven.»</p>

<p class='c000'>Men knappast hade han uttalat de orden, förrän hon,
Torgunna, gick bort mot dörren och försvann.</p>

<p class='c000'>Gästerna fingo nu sina våta kläder utbytta mot andra,
och de satte sig till bords. De signade maten, och fastän
Torgunna redt till den, hade de ingen skada däraf.</p>

<p class='c000'>De sofvo där om natten, och all möjlig gästvänskap
visades dem.</p>

<p class='c000'><span class='pageno' id='Page_81'>81</span>Om morgonen drogo de vidare, och som ryktet om
denna händelse spridt sig, fann man det rådligast — hvar
de färdades fram — att gifva dem den förplägning, de
åstundade.</p>

<p class='c000'>Då de kommo till Skålhult, lämnade de ifrån sig de
klenoder, som Torgunna på sin sotsäng skänkt detta ställe.
Glada togo prästerna emot dem. Torgunna vardt jordad,
och männen återvände hem.</p>

<p class='c000'>Den afton de hemkommo till Frodå satt folket, såsom
det plägade, kring mateldarne i hvardagsstugan. Då fick
man om en stund se en halfmåne afteckna sig på den
brädklädda väggen. Den försvann ej, så länge någon satt
kvar vid elden.</p>

<p class='c000'>Då sporde husbonden Torodd en trollkunnig man Tore
Träben, som hade sitt underhåll där i huset, hvad det
himmelstecknet kunde betyda; och Tore svarade, att det
var en Urdmåne<a id='r5' /><a href='#f5' class='c010'><sup>[5]</sup></a>, och efter den skulle människodöd följa.</p>

<div class='footnote' id='f5'>
<p class='c000'><span class='label'><a href='#r5'>5</a>.&nbsp;&nbsp;</span>Olycksbådande tecken; Urd var en af ödets gudinnor.</p>
</div>

<p class='c000'>Under en hel vecka visade sig hvarje afton denna
måne för folket.</p>

<p class='c000'>Så hände det sig, att fårherden en kväll kom hem
och förhöll sig mycket tyst. När han talade, talade han
endast få och vredgade ord, och man trodde honom vara
förhäxad.</p>

<p class='c000'>Han var liksom utom sig, och han språkade med sig själf.</p>

<p class='c000'>Sådan var han någon tid. Men när två veckor gått
af vintern, gick han en kväll efter hemkomsten strax bort
till sin säng och lade sig. Nästa morgon fann man honom
död, och han begrofs invid kyrkan.</p>

<p class='c000'>Kort därefter började det spöka starkt.</p>

<p class='c000'>En natt hade inhysesmannen Tore Träben gått ut för
att göra sitt tarf; men när han ville åter gå in, såg han,
<span class='pageno' id='Page_82'>82</span>att den nyss aflidne fårherden ställt sig i dörren och spärrade
vägen för honom.</p>

<p class='c000'>När han då sökte springa undan, for gengångaren
efter honom och kastade honom tillbaks hän mot dörren.</p>

<p class='c000'>Detta bekom Tore illa. Väl förmådde han att gå fram
till sin sängplats, men han hade blifvit kolsvart i ansiktet.
Så sjuknade han och dog och vardt begrafven, äfven han
invid kyrkan.</p>

<p class='c000'>Sedan visade de båda döde sig tillsammans, fårherden
och Tore Träben, och alla, som sågo dem, förskräcktes.</p>

<p class='c000'>Därpå blef en af Torodds huskarlar sjuk och låg i
tre dagar, innan han dog, och sedan dog den ene efter
den andre, tills sju voro ur lifvet. —</p>

<p class='c000'>Det hade nu lidit fram till julfastan.</p>

<p class='c000'>I förrådskammaren, belägen i förstugan, var torrfisk
staplad ända upp till tvärträna så tätt, att man icke
kunde öppna dörren, utan man måste med en stege taga
ned fisken uppifrån.</p>

<p class='c000'>En afton, när man satt vid måltidseldarne, hörde man,
att torrfisken därute refs ned. Man gick ut och eftersåg,
men där fanns intet lefvande väsen.</p>

<p class='c000'>Så begaf sig Torodd bonde kort före jul med fem andra
män ut till Näs för att hämta torrfisk, och de stannade
där om natten.</p>

<p class='c000'>Och samma afton, han dragit hemifrån och man tändt
eldarne och satt sig vid dem, såg man, att ett sälhundshufvud
dök upp igenom golfvet. Den af kvinnorna,
som först kom att se denna syn, tog en käpp, som låg i
dörren, och slog till hufvudet.</p>

<p class='c000'>Men detta kom därvid högre upp, och det stirrade
stort på Torgunnas sängomhänge.</p>

<p class='c000'>Då gick en af huskarlarne bort och dängde till det,
<span class='pageno' id='Page_83'>83</span>men för hvarje slag höjde sälen sig ännu mera, tills den
visade labbarne.</p>

<p class='c000'>Då miste karlen sin sans och föll i golfvet, och alla,
som voro tillstädes, förfärades.</p>

<p class='c000'>Svennen Kjartan, bonden Torodds yngste son, hvilken
Torgunna i lifvet älskat högt, grep nu en stor järnslägga
och dref den i sälens skalle. Denne riste blott på hufvudet
och såg sig lugnt omkring, men svennen fortfor att
slå, och vid hvarje slag sjönk till sist sälen alltmer nedåt,
som om den varit en påle, hvilken man dref i jorden.</p>

<p class='c000'>Kjartan hörde ej upp med slagen, förrän djuret kommit
så långt ned, att golfvet slöt sig till öfver det.</p>

<p class='c000'>Under hela vintern fick man sedan se, att alla varsel
mäst skyggade för svennen Kjartan.</p>

<p class='c000'>Nästa morgon, när Torodd bonde och hans följeslagare
brutit upp från Näs med torrfisken, förliste de alla
utanför Enne. Dit dref skeppet upp med all lasten, men
liken hittades ej.</p>

<p class='c000'>Om någon tid inbjödo husfrun Turid och hennes son
Kjartan sina grannar till arfsgille efter husbonden. Men
så snart man den första gillesaftonen bänkat sig i salen,
trädde den döde Torodd och alla hans följeslagare drypande
våta dit in. Och man gladde sig öfver att se Torodd,
ty detta hölls för att vara godt varsel. Man hade nämligen
den tron, att de, som omkommit på sjön, blifvit väl
mottagna hos Ran, ifall de sedan infunne sig vid sitt eget
arfsöl.</p>

<p class='c000'>Torodd skred med sitt följe tyst fram förbi bänkarne
hän till elden. Någon hälsning brydde han sig ej om. De
satte sig ned vid elden, och allt folket makade sig undan.</p>

<p class='c000'>Där sutto de döde stilla, till dess elden slocknat. Då
aflägsnade de sig.</p>

<p class='c000'><span class='pageno' id='Page_84'>84</span>Samma syn tedde sig hvarje afton, så länge gästabudet
varade; och gästerna talade ifrigt härom, och somliga
menade, att spökandet nog skulle upphöra, när arfsgillet
var öfverståndet.</p>

<p class='c000'>Ändtligen bröt man upp, och det var sedan en dyster
gård att bo uti.</p>

<p class='c000'>Kvällen efter det gästerna farit, tändes som vanligt
upp eld, men äfven nu kom Torodd in med sitt följe —
alla blänkande våta. Det var intet godt varsel.</p>

<p class='c000'>De satte sig vid elden och började vrida vattnet af
sina kläder. Men knappt hade de slagit sig ned, förrän
den aflidne inhysingen Tore Träben och alla hans sju
följeslagare äfven inträdde, öfverösta af mull; och de riste
kläderna och kastade mull på de andre.</p>

<p class='c000'>Och folket flyktade, som man kan tänka sig, bort från
elden; och ingen fick den kvällen ljus eller värme.</p>

<p class='c000'>Nästa afton tände man upp eld i ett annat rum i den
tanke, att de döde ej skulle komma dit, men allt aflopp
som förr: båda spökföljena infunno sig.</p>

<p class='c000'>Den tredje kvällen gaf Kjartan det rådet, att man
skulle göra upp långeld i salen och måltidseld i ett annat
hus. Och sedan blef det så, att spökena sutto vid långelden
och husets folk vid den andra.</p>

<p class='c000'>Detta upprepades hela julen.</p>

<p class='c000'>Bland förrådskammarens torrfisk väsnades det emellertid
allt starkare både nätter och dagar.</p>

<p class='c000'>När man till sist hade behof af fisken, gick en man
upp på stegen, och till sin förundran fick han öfverst uppe
se en svans sticka fram, vuxen som en svedd oxsvans
och försedd blott med några få hår, liknande sälens.</p>

<p class='c000'>Mannen tog tag i svansen och ropade på några andre;
att de skulle hjälpa honom.</p>

<p class='c000'><span class='pageno' id='Page_85'>85</span>Då kommo både kvinnor och karlar springande och
de drogo i svansen, men allt som de drogo, gled han från
dem, så att huden gick ur händerna på dem, som hade
hårdast tag.</p>

<p class='c000'>Därefter tog man fram fisken, och hvarje fisk var liksom
flådd; men nere vid golfvet var hvarenda en förstörd;
och dock var där intet lefvande väsen att se.</p>

<p class='c000'>Någon tid därefter insjuknade den döde inhysingen
Tores hustru Torgrima Galdrakind. Hon dog, och samma
kväll, hon jordats, uppenbarade också hon sig tillsammans
med sin man.</p>

<p class='c000'>Då började svår sjukdom ånyo att hemsöka gården, och
numera dogo flera kvinnor än män.</p>

<p class='c000'>Om hösten hade gården hyst trettio hjon; af dem
dogo aderton, medan fem rymde sin kos; och i Göje månad
voro blott sju kvar.</p>

<p class='c000'>När det nu var så långt kommet med alla dessa under på
Frodå, begaf sonen Kjartan sig en dag till gården Helgafjäll
för att där med sin morbroder, den kloke höfdingen Snorre
gode, samråda om, hvilka åtgärder man borde vidtaga.
Och Snorre gaf det rådet, att man skulle bränna all Torgunnas
sängbonad samt sedan åtala alla gengångarne inför
en husrätt<a id='r6' /><a href='#f6' class='c010'><sup>[6]</sup></a>. Därtill bad han en präst, som nyss
kommit till gården, att hålla gudstjänst på Frodå, viga
vatten och skrifta folket.</p>

<div class='footnote' id='f6'>
<p class='c000'><span class='label'><a href='#r6'>6</a>.&nbsp;&nbsp;</span>Egentligen »dörrdom», husrätt, som sattes vid dörren.</p>
</div>

<p class='c000'>Prästen jämte Snorres son Tord Köse följde Kjartan
tillbaka hem till Frodå, och ur de närmaste gårdarne däromkring
uppbådade de folk att följa sig.</p>

<p class='c000'>Och alla infunno de sig på Frodå om aftonen före
kyndelsmässan vid den tid, då eldarne voro tända.</p>

<p class='c000'><span class='pageno' id='Page_86'>86</span>Husfrun Turid hade nu också fallit i samma sjukdom,
hvaraf alla de andra dött.</p>

<p class='c000'>Först gick Kjartan in och såg, att Torodd bonde satt
där som vanligt vid elden tillsammans med de andra gengångarne.
Sedan tog han ned all Torgunnas sängbonad,
gick bort med den till elden, tog där ett flammande vedstycke
och bar båda ut. All sängbonaden brände han
till aska.</p>

<p class='c000'>Därefter stämde han inhysingen Tore Träben, och
Tord Köse stämde Torodd bonde därför, att de olofvandes
höllo till där i gården och beröfvade folket hälsa och lif.</p>

<p class='c000'>Alla, som sutto vid elden, blefvo på detta sätt stämda.</p>

<p class='c000'>Sedan nedsattes en husrätt vid ena dörren, och målet
blef handlagdt alldeles som ett mål vid tinget.</p>

<p class='c000'>Vittnen framfördes, målen förekommo och afdömdes.</p>

<p class='c000'>Då domen föll öfver Tore Träben, reste denne sig
borta vid elden och sade:</p>

<p class='c000'>»Suttit har jag, medan jag sitta fick.»</p>

<p class='c000'>Därpå gick han ut genom den motsatta dörren.</p>

<p class='c000'>När fårherden hörde sin dom afkunnas, stod äfven
han upp.</p>

<p class='c000'>»Hädan skall jag draga», sade han, »om det också
bort ske förr.»</p>

<p class='c000'>Då Torgrima hörde sin dom, utbrast hon:</p>

<p class='c000'>»Här hafver jag varit, så länge jag vara kunnat.»</p>

<p class='c000'>Sålunda blef den ene åtalad efter den andre, och så
snart domen uttalats, reste enhvar sig upp och gick ut,
alltid yttrande något. Och af deras ord erfor man, att de
motvilligt bröto upp.</p>

<p class='c000'>Till sist fick Torodd bonde sin dom, och när han hörde
den, reste han sig och sade:</p>

<p class='c000'>»Här är ingen frid längre; låtom oss alla fly!»</p>

<p class='c000'><span class='pageno' id='Page_87'>87</span>Därmed gick han ut.</p>

<p class='c000'>Sedan bar prästen vigvatten och reliker genom hela
huset. Och därefter höll han mässa med all högtidlighet.</p>

<p class='c000'>Från den stunden upphörde spökeriet på Frodå. Ingen
gengångare syntes där mera.</p>

<hr class='c007' />

<p class='c000'>Denna berättelse visar alltså de gamles uppfattning,
att spökena kunde, liksom trollen, låta sig åtalas inför
domstol och att de fullständigt bibehållit de lefvandes aktning
för lagen. De vika platsen, emedan lagen fordrar det.
Men de göra det ogärna, ty de trifvas vid elden. De äro
alltså i hvarje afseende mänskliga.</p>

<p class='c000'>Att gengångarnes fördrifvande medels »dörrdom» var
en rent hednisk sed, framgår af sagans egna ord, att
»hedendomen dittills blott föga aftagit, fastän man var
döpt och kristen till namnet».</p>

<p class='c000'>Också är det den hedniske höfdingen Snorre, som
gifver detta råd, och prästen synes ej spela någon roll,
förrän spökena fördrifvits.</p>

<p class='c000'>Det är högst troligt, att vi här hafva ursprunget
till de märkliga rättegångar, som man senare inom den
kristna kyrkan förde mot åkerråttor, ollonborrar och dylika
skadedjur.</p>

<p class='c000'>Egendomligt är det äfven att se, hurusom det bildar
sig hela skaror af gengångare, som hemsöka eller fördrifva
de lefvande från deras boningar. De svaga människorna
gå under och måste följa dem, medan de själfva, liksom
i lifvet, fortfarande måste böja sig för de starka. För
den unge, kraftige Kjartan skyggade varslena. —</p>

<hr class='c007' />

<p class='c000'><span class='pageno' id='Page_88'>88</span>Men det fanns spöken, som voro till sin natur vida
värre än de hittills betraktade. Dessa voro värkligt onda
väsen, hvilkas gengångarlif uteslutande gick ut på att anställa
olyckor eller att sniket bevaka deras egna, i grafven
förvarade skatter.</p>

<p class='c000'>Sådana spöken voro antingen aflidna onda människor,
som ej kunde finna ro i grafven utan kommo ständigt tillbaka
för att vålla ny ofärd, eller voro de girigbukar, som
tagit all sin rikedom med sig i grafven och där sutto
och vakade öfver den, så att den ej fördes bort af de
lefvande. Dessa kallades »högboar».</p>

<p class='c000'>Båda dessa slag af spöken hafva det gemensamt
med de förut omtalade, att de äro så märkvärdigt liffulla:
de kunna slås ihjäl ännu en gång, och därefter är man
t. o. m. nödsakad att träffa särskilda anstalter, ifall man vill
vara riktigt viss om, att man oskadliggjort dem för alltid.</p>

<p class='c000'>Berättelser om dessa gengångare finner man ideligen
i sagorna, ty segerrika strider med dem kräfde mod och
styrka, och de begagnades därför gärna för att utsmycka
de största och ståtligaste hjältarnes lif.</p>

<p class='c000'>I synnerhet är Grette den starkes saga rik på sådana
bedrifter, enär han just ansågs som en af de käckaste män,
som någonsin lefvat på ön Island.</p>

<p class='c000'>Från denna saga kunna vi alltså taga ett exempel,
som belyser hela denna öfvertro. Vi få här tillfälle att
i detalj bevittna en brottning med gengångare.</p>

<hr class='c007' />

<p class='c000'>På gården Torhallstad i Vatnsdalen spökade det svårt,
och isynnerhet var det boskapen, som led häraf. Bonden
Torhall sökte därför att få en herde, som kunde taga upp
<span class='pageno' id='Page_89'>89</span>kampen med den person, som gick igen, och han fick ändtligen
tag i en man vid namn Glåm, som menade, att han
nog skulle våga sig på en dust med spöket.</p>

<p class='c000'>»Sådana dumheter är jag icke rädd för», sade han;
»än lustigare göra de lifvet!»</p>

<p class='c000'>Glåm var från Sverige. Han var en storvuxen man
med underligt utseende; han hade stora blå ögon och ulfgrått
hår.</p>

<p class='c000'>Bonden var glad öfver att få honom i sin tjänst, men
de andra i gården trifdes ej med honom. Han gick aldrig
i kyrkan, sjöng aldrig och trodde icke på Gud. Han förklarade,
att den tron var mycket bättre, som folk hade, när
de kallades hedningar. Han var styfsint, omedgörlig och
hatad af alla.</p>

<p class='c000'>Själfva julafton blef han emellertid borta; dagen efter
fann man hans lik, och klart kunde man se, att en stor
kamp stått emellan honom och den gengångare, som dräpt
gårdens kreatur: från stället, där han hittades död, och upp
till bärgen öfverst i dalen syntes fotspår, så stora som
bottnen af ett större kar.</p>

<p class='c000'>Glåm måste hafva segrat, ty det gamla spöket kom
icke mera igen.</p>

<p class='c000'>Men härigenom blef blott ondt värre, ty nu började
Glåm själf att gå igen, och han förgjorde icke blott boskap
utan äfven människor.</p>

<p class='c000'>Somliga, som sågo honom, föllo i vanmakt; andra
gingo alldeles från förståndet.</p>

<p class='c000'>Han begynte äfven att ödelägga gården, att rifva ned
husen och ställa till mycken annan förtret.</p>

<p class='c000'>Då den starke Grette Åsmundsson sporde detta, red
han till Torhallstad för att gifva sig i kast med gengångaren.</p>

<p class='c000'><span class='pageno' id='Page_90'>90</span>Husbonden tog väl emot honom men varnade honom
ifrigt för en sådan strid.</p>

<p class='c000'>»Om du också själf slipper härifrån med lifvet, så vet
jag dock med visshet, att du kommer att mista din häst,
ty ingen får behålla sin springare orörd, som hit anländer.»</p>

<p class='c000'>Men Grette förklarade, att det var en lätt sak att
skaffa sig en ny häst; och Torhall blef då mycket glad
öfver, att han ville stanna där, och han tog emot honom
med öppna armar.</p>

<p class='c000'>Grettes häst stängdes inne i ett starkt tillbommadt stall.</p>

<p class='c000'>De gingo till sängs om aftonen, och hela den natten
förgick, utan att Glåm kom till gården. Då sade Torhall:</p>

<p class='c000'>»Din ankomst har vållat en stor förändring, ty eljes
plägar Glåm hvarje natt bullra och stoja uppe på hustaken
eller bräcka upp dörrarne, såsom du själf kan se.»</p>

<p class='c000'>Men Grette genmälte, att han beslutat att stanna äfven
nästa natt. Därpå sågo de om hästen, på hvilken intet
spår af misshandel förmärktes.</p>

<p class='c000'>Äfven detta fann bonden vara ett godt tecken.</p>

<p class='c000'>Ej häller nästa natt syntes Glåm till, och utsikterna
tycktes bonden bli allt ljusare.</p>

<p class='c000'>Men när man kom till stallet, hvari Grettes häst var
innestängd, fann man detta uppbrutet och hästen släpad
bort till dörren. Hvartenda ben i honom var krossadt.</p>

<p class='c000'>Torhall berättade Grette, hvad som skett, och bad
honom lämna gården, »ty döden är dig viss, om du här
inväntar Glåm».</p>

<p class='c000'>»Skälmen vill jag åtminstone se», svarade Grette; »det
är då det minsta, jag vill hafva för min häst.»</p>

<p class='c000'>Bonden menade, att föga var vunnet med den synen.
»Dock tyckes mig hvarje stund god, som du vill vara här»,
tillade han.</p>

<p class='c000'><span class='pageno' id='Page_91'>91</span>Nu led dagen till slut, och folket begaf sig till hvila,
men Grette ville ej taga kläderna af utan lade sig på bänken
midt för bonden Torhalls säng.</p>

<p class='c000'>Han hade öfver sig en yllen kappa, hvars ena flik
han vecklat om fötterna, medan han dragit den andra
upp öfver hufvudet, så att han kunde se ut igenom halsöppningen.
Vid bänkens ände stod en stark stolpe, och
emot den satte Grette sina fötter.</p>

<p class='c000'>Det såg ruskigt ut i rummet efter gengångarens huserande
där. Hela ytterdörren var bruten sönder, och man
hade gjort en dörr af de sammanbundna styckena. Den ena
brädväggen var både öfver och under tvärbjälken bräckt
i bitar. Alla sängarne voro flyttade från sina platser.</p>

<p class='c000'>Ljus brann i rummet om natten. Då denna till en
tredjedel var liden, hörde Grette, huru det dånade därute.</p>

<p class='c000'>Någon gick uppe på taket, satte sig gränsle öfver takåsen
och slog med hälarne, så att det brakade i allt timret.
Detta varade en lång stund. Sedan gick den, som
var däruppe, åter ned.</p>

<p class='c000'>Steg närmade sig ytterdörren, och då denna öppnades,
såg Grette gengångaren sticka in hufvudet, som syntes
honom fruktansvärdt tjockt och förundransvärdt bredt i
dragen.</p>

<p class='c000'>Glåm trädde sakta in, och när han kommit inom
dörren, rätade han upp sig, så att han nådde ända upp
till takresningen. Därpå gick han fram till sofrummet, lade
armarna upp på tvärbjälken och blängde in.</p>

<p class='c000'>Husbonden Torhall gaf ej ett knyst från sig, ty han
tyckte sig redan hafva fått nog, då han hörde oväsendet
därute.</p>

<p class='c000'>Grette låg lugn och alldeles orörlig.</p>

<p class='c000'>Glåm såg emellertid, att ett bylte låg där på bänken,
<span class='pageno' id='Page_92'>92</span>och han trädde fram och tog ett mycket hårdt tag i Grettes
kappa. Denne spjärnade emot bänkstolpen med fötterna
och förblef orubbad.</p>

<p class='c000'>För andra gången och ännu kraftigare ryckte Glåm i
kappan, men den låg orörligt kvar.</p>

<p class='c000'>Då grep han för tredje gången tag med båda händerna
så fast, att Grette sattes upprätt på bänken, och
kappan slets isönder, så att hvardera hade sitt stycke.</p>

<p class='c000'>Glåm betraktade det, han höll i, och undrade mycket,
hvem det var, som stretat emot så kraftigt.</p>

<p class='c000'>I detsamma for Grette inunder hans armar, tog honom
om midjan och spände med all sin styrka armarna om
hans rygg. Han tänkte få honom att ramla baklänges,
men Glåm kramade hans armar så hårdt, att han måste
släppa sitt tag, och han vek sedan tillbaka från bänk
till bänk.</p>

<p class='c000'>Bjälkarne lossnade, och allt bröts i stycken, som de
törnade emot.</p>

<p class='c000'>Då sökte Glåm att slita honom med sig ut ur huset,
och Grette satte fötterna emot, hvarhälst han det kunde.
Men slutligen lyckades det gengångaren att släpa ut honom
ur sofrummet.</p>

<p class='c000'>Nu vardt kampen ännu häftigare, ty odjuret ville hafva
honom ur huset, men för Grette stod det klart, att om
det varit honom svårt att brottas därinne, skulle det varda
honom än värre därute. Och han spjärnade åter emot af
alla krafter.</p>

<p class='c000'>Glåm fördubblade sin styrka, och när de till sist voro
ända borta i dörröppningen, drog han Grette tätt intill sig.
Men när denne såg, att motstånd ej längre lönade sig,
begagnade han sig af läget, sådant det var: han tryckte sig
<span class='pageno' id='Page_93'>93</span>själf våldsamt emot gengångaren, i det han satte fötterna
mot en jordfast sten, som stod midt i dörren.</p>

<p class='c000'>Detta hade den andre ej väntat, och han stupade
baklänges ut genom dörröppningen, så att skuldrorna stötte
emot den upptill och allt timmervirket lossnade från det
frusna jordtaket.</p>

<p class='c000'>Han föll, så lång han var, med Grette öfver sig.</p>

<p class='c000'>Månen var uppe, och den skymdes emellanåt af drifvande
skyar. Men just som Glåm föll, lyste månskenet åter
fram, och i samma stund spärrade han upp båda ögonen;
och Grette har själf sagt, att denna syn var den enda i
hans lif, som ingifvit honom skräck.</p>

<p class='c000'>Då sveko honom krafterna, trött som han var och
därtill skrämd af Glåms hastigt rullande ögon. Han förmådde
ej draga sitt kortsvärd och låg nästan som emellan
himmel och helvete.</p>

<p class='c000'>Emellertid fanns i Glåm mera olycksbringande kraft
än i andra gengångare, ty han talade sålunda:</p>

<p class='c000'>»Mycken möda hafver du gjort dig, Grette, att få tag
i mig; och ej skall det väcka förvåning, att du ej får något
gagn af detta ditt möte med mig. Jag kan omtala
för dig, att du nu äger endast hälften af all den styrka
och mandom, som ödet tillärnat dig, ifall du icke hade
träffat mig. Väl står det icke i min makt att fråntaga
dig den kraft, du redan besitter, men det mäktar jag, att
du aldrig varder starkare än du nu är, och likväl är din
styrka stor nog — det skola många få erfara. Väl hafver
du hittills gjort dig fräjdad af dina bedrifter, men hädanefter
skall du af dem endast få dråpmål och fredlöshet, och allt,
hvad du dig företager, skall bringa dig ofärd och olycka.
Fredlös varder du, som sagdt, och ständigt blir det din
lott att dväljas ensam. Den förbannelsen lägger jag äfven
<span class='pageno' id='Page_94'>94</span>på dig, att du alltjämt skall se framför dig dessa mina
ögon, sådana de nu stirra, och skall för den skull ensligheten
synas dig ännu mera osäll. Allt detta skall till sist
gifva dig döden.»</p>

<p class='c000'>Knappt hade Glåm sagt dessa ord, förrän den maktlöshet,
som Grette kände, försvann; och han drog sitt svärd,
högg hufvudet af gengångaren och satte det invid hans bakdel.</p>

<p class='c000'>Nu kom husbonden Torhall ut. Han hade klädt sig,
medan Glåm lät talet gå, och han vågade ej träda närmare,
förrän Grette svängt sitt svärd.</p>

<p class='c000'>Torhall lofvade Gud och tackade innerligt Grette för
segern öfver detta spöke.</p>

<p class='c000'>Sedan brände de Glåm till kallt kol. De lade hans
aska i en skinnsäck, som de gräfde ned i jorden långt
borta från kreatursstigar och allfarväg.</p>

<p class='c000'>Torhall sände bud efter folket i de närmaste gårdarne,
och han visade och berättade för dem, huru allt hade
tillgått. Alla beundrade denna bragd, och allmän var meningen,
att ingen i hela landet kunde mäta sig med Grette
Åsmundsson i styrka, tapperhet och annat, som pryder en
man. Men den förbannelse, som Glåm uttalat, gick dock
i fullbordan<a id='r7' /><a href='#f7' class='c010'><sup>[7]</sup></a>.</p>

<div class='footnote' id='f7'>
<p class='c000'><span class='label'><a href='#r7'>7</a>.&nbsp;&nbsp;</span>Sagan berättar bl. a., hurusom Grette omedelbart efter sin strid
med Glåm »märkte den stora förändringen, att han blifvit en mörkrädd
man, som ej vågade vara ensam, så snart skymningen föll på. Då visade
sig för honom allsköns vidunder; och allt sedan dess har man haft det
ordspråket, att Glåm lånar dem sina ögon eller gifver dem Glåmsyn, för
hvilka något ter sig helt annorlunda än det är».</p>
</div>

<hr class='c007' />

<p class='c000'>I en af de sägner, som stamma från nordmännens,
de s. k. väringarnes, uppehåll i Konstantinopel, omtalas
t. o. m. en <em class='gesperrt'>förhäxad</em> gengångare, som uppenbarar sig
både såsom man och orm.</p>

<p class='c000'><span class='pageno' id='Page_95'>95</span>Sägnen lyder så.</p>

<p class='c000'>En dag blef väringen Erlends hustru vansinnig, och
han bad därför sin höfding Nordbrikt<a id='r8' /><a href='#f8' class='c010'><sup>[8]</sup></a> om ett råd, som
kunde vara henne till bot, ty Nordbrikt ansågs som en
mycket vettig man.</p>

<div class='footnote' id='f8'>
<p class='c000'><span class='label'><a href='#r8'>8</a>.&nbsp;&nbsp;</span>Konung Harald Hårdråde tog sig detta namn under sin vistelse
bland väringarne.</p>
</div>

<p class='c000'>Han lofvade att göra, hvad han kunde, och skyndade
bort till hennes sofgemak, där han strax gaf sig i tal med
henne och bad henne uppvisa sina smycken och andra
dyrbarheter. Då hon framtagit dem alla, frågade han:
»hvarifrån ha så härliga och sällsynta klenoder kommit
till dig?»</p>

<p class='c000'>Det visste hon ej.</p>

<p class='c000'>»Jag misstänker», fortsatte han, »att de allra kostbaraste
blifvit dig gifna.»</p>

<p class='c000'>Hon jakade.</p>

<p class='c000'>»Hvad har du», sporde han vidare, »till gengäld gifvit
den, som skänkt dig dessa skatter?»</p>

<p class='c000'>»Intet har jag gifvit», svarade hon.</p>

<p class='c000'>»Detta passar sig icke», återtog han; »jag skall skänka
dig ett vackert smycke, som du må förära skatternas gifvare.»</p>

<p class='c000'>Det var hon med om.</p>

<p class='c000'>Nordbrikt lät strax smida ett guldkors, som han sedan
lät viga.</p>

<p class='c000'>Därpå besökte han kvinnan för andra gången och
lämnade henne korset.</p>

<p class='c000'>»Nu önskar jag», sade han, »att du noga säger mig,
huru det är fatt med dig.»</p>

<p class='c000'>»En man, som ter sig fager för mina ögon», svarade
hon, »gästar mig hvarje natt här i min bädd. Det är han,
som gifvit mig de bästa af mina klenoder.»</p>

<p class='c000'><span class='pageno' id='Page_96'>96</span>»Nu handlade du väl, när du sade mig hela sanningen»,
återtog han; »det kors, du här fått, skall du hafva
när dig och gifva honom, så snart han kommer».</p>

<p class='c000'>Sedan berättade Nordbrikt allt för Erlend, hennes man.
»Och skola vi hålla vakt», sade han, »när denne man nästa
gång besöker henne.»</p>

<p class='c000'>En afton, ej lång tid därefter, sågo de en man komma
gående till hennes sofgemak. Han var både reslig och vän.</p>

<p class='c000'>Strax steg han i bädden till henne: men hon visade
honom korset och sade:</p>

<p class='c000'>»Jag vill icke hafva så många gåfvor af dig utan att
gifva dig något tillbaka — här skänker jag dig denna
dyrbarhet!»</p>

<p class='c000'>Men när han såg korset, blef han illa till mods och
försvann. Och hon låg ensam kvar i bädden, mycket
medtagen.</p>

<p class='c000'>Sedan höllo Nordbrikt och Erlend vakt öfver henne
och hulpo henne, såsom de bäst kunde, till krafter igen.
Då sade Nordbrikt:</p>

<p class='c000'>»Det anar mig, att denne gengångare i forna dagar
varit en ond man. Måhända har han därtill blifvit förhäxad
och gjorts till en orm, eller finnes här icke något ormbo i
närheten?»</p>

<p class='c000'>Ett sådant fanns värkligen; och Nordbrikt begaf sig
med en stor skara väringar till platsen, där det sades vara.
Men där reste sig höga och branta bärg, så att de ej
kunde komma fram.</p>

<p class='c000'>De buro då samman en väldig hög ved och gjorde
däraf ett bål, och när elden växte och röken hvirflade,
kom fram ur en klippa den, som bodde därinne och ej
var täckelig att se, fastän blott munnen syntes.</p>

<p class='c000'>»Mera få vi icke gjordt denna gången», sade Nordbrikt,
<span class='pageno' id='Page_97'>97</span>»utan vända vi nu om till borgen. Troligt är dock, att
elden ej bekommit detta odjur väl; hvarför han nog flyttar
sina bopålar härifrån.»</p>

<p class='c000'>Nästa natt drömde en bonde, att en man kom till
honom och bad, att han måtte få ett skepp, hvarpå han
kunde forsla bort sina egodelar. Skeppslegan skulle han
lägga efter sig i farkosten.</p>

<p class='c000'>Bonden tyckte sig låna honom denna. Och när han
om morgonen vaknade, gick han ned till sin hamnplats
och såg, att hans skepp nyligen varit användt: i förstammen
stod ett ansenligt stop af guld.</p>

<p class='c000'>Sedan hörde man aldrig, att något ondt kom ifrån
denna gast. Erlends hustru fick åter sin hälsa, och öfver
Nordbrikts klokskap förvånades alla högeligen.</p>

<hr class='c007' />

<p class='c000'>För att få lifvet ur de mera ondsinta gengångarne
måste man, såsom framgår af berättelsen om Grettes
kamp med Glåm, först hugga hufvudet af dem, sätta
detta vid bakdelen och sedan uppbränna liket samt nedgräfva
askan så långt från kreatursstigar och allfarvägar
som möjligt.</p>

<p class='c000'>Man kunde äfven strö askan ut för vinden, eller kastade
man den i hafvet, ty då, menade man, skulle den
svårligen kunna samlas till kropp igen. Eller bragte man
den i ihåliga stockar, hvilka man sedan nedsänkte i det
djupaste vatten, man kunde finna.</p>

<p class='c000'>Emellertid kunde dock, trots alla dessa försiktighetsåtgärder,
olycka infinna sig.</p>

<p class='c000'>Då man ändtligen trodde sig ha fått bukt med den
ondskefulle och oregerlige Torolf Bögefot genom att bränna
<span class='pageno' id='Page_98'>98</span>hans lik på bål och sedan ösa askan ut i hafvet, kom
han likväl att anstifta ännu mera ondt.</p>

<p class='c000'>Där bålet hade varit, lågo nämligen kvar några stenar,
och dem slickade en ko, och denna ko födde en tjurkalf,
som till sist vardt kollrig och stångade ihjäl en af de män,
som varit med om att bränna Torolfs lik.</p>

<p class='c000'>Så svårhandterliga kunde gengångarne vara.</p>

<hr class='c007' />

<p class='c000'>På sätt, som nu skildrats, behandlade man äfven högboarne,
med hvilka dristige män understundom vågade sig
i strid för att komma i besittning af deras i högen samlade
skatter.</p>

<p class='c000'>Således omtalas t. ex. i Romund Greipssons saga ett
envig med en högbo, hvilket i mycket liknar Grettes kamp
med Glåm. Högbon framställes äfven här såsom ett synnerligen
mänskligt spöke; han t. o. m. kokar sin mat inne i
högen, under hvilken sysselsättning han blifver öfverraskad
af fredstörarne.</p>

<h4 class='c008'><em class='gesperrt'>Romunds envig med högbon Tråen.</em></h4>

<p class='c009'>Den danske kämpen Romund, som var en vacker man,
den där ej kände till fruktan, fick under en härfärd veta,
att i Valland<a id='r9' /><a href='#f9' class='c010'><sup>[9]</sup></a> fanns en stor hög, hvari en af detta lands
forne konungar dvaldes.</p>

<div class='footnote' id='f9'>
<p class='c000'><span class='label'><a href='#r9'>9</a>.&nbsp;&nbsp;</span>Västra delen af Frankrike.</p>
</div>

<p class='c000'>Denne, hvars namn var Tråen, hade under sin lifstid
vunnit allt med trolldom. Mycket ondt hade han gjort,
och då han var så gammal, att han ej längre kunde strida,
lät han sätta sig lefvande i högen tillsammans med mycket
gods.</p>

<p class='c000'><span class='pageno' id='Page_99'>99</span>Då Romund kom med sitt folk seglande mot Vallands
västliga kust, sågo de högen resa sig rakt framom framstammen.</p>

<p class='c000'>Det dröjde ej länge, innan de voro i färd med att
bryta upp den. Men först efter sex dagar fingo de den
öppnad, och då sågo de, att där nere i högens botten satt
å en stol ett storväxt spöke. Det var en man, tjock och
svart i ansiktet, klädd i guld från hjässan till fotabjället,
så att det glänste rundt om honom, och han blåste på en
eld, som lågade mellan hans fötter.</p>

<p class='c000'>Romund hissade sig på ett rep ned i högen; och snart
bar han samman stora skatter, dem han fastband vid repändan.
Ett svärd fick han se, som hängde uppe på en
stolpe, och han ryckte det ned, fäste det vid sin länd och
gick sedan hän till stolen. Därå satt konung Tråen och åt
ur en kittel, som hängde öfver den stora elden emellan
hans fötter.</p>

<p class='c000'>»Nu ärnar jag», sade Romund, »lämna denna hög,
eftersom ingen hindrar mig därifrån. Men hur står det
till med dig, du gamle man? Ser du icke, att jag tagit
dina skatter, medan du suttit krokig och lugn, din leda
hund? Hvad hafver flugit dig i ögonen, eftersom du bara
stirrade på mig, när jag tog ditt svärd och din halskedja
och många andra af dina klenoder?»</p>

<p class='c000'>Konung Tråen svarade, att han blott önskade sitta i
lugn på sin stol.</p>

<p class='c000'>»Förr kunde jag slåss», sade han, »men nog hafver
jag blifvit en <em>alltför</em> stor stympare, ifall du ensam härnere
skulle få råna mig. Nu förbjuder jag dig att roffa bort min
rikedom! Må du taga dig i akt för död man!»</p>

<p class='c000'>»Maka du dig ner på dina ben, din rädda usling»,
<span class='pageno' id='Page_100'>100</span>ropade Romund; »och tag ditt svärd tillbaka, om du har
mod!»</p>

<p class='c000'>»Det är ingen heder», genmälte konung Tråen, »att
bära vapen på den vapenlöse — må du hällre i brottning
pröfva krafter med mig!»</p>

<p class='c000'>I förtröstan på sin styrka kastade Romund svärdet,
och när Tråen såg detta, flyttade han ned den fyllda kitteln,
hvarur han ätit, och blåste förbittrad på elden.</p>

<p class='c000'>Romund såg nu, att han bar en gullglänsande kofta;
hans båda händer voro förtorkade, och naglarne voro böjda
inåt mot fingerspetsarne.</p>

<p class='c000'>»Stig ned från stolen, din arga skalk», utbrast åter
Romund, »beröfvad allt ditt gods!»</p>

<p class='c000'>Då sparkade kung Tråen undan kitteln och sprang ned
emot Romund. Denne samlade all sin kraft, och så häftigt
nappatag togo de, att grus och stenar hvirflade
kring.</p>

<p class='c000'>Efter en skiftande, hetsig brottning erkände Tråen sig
till sist öfvervunnen, och Romund lyckades göra sig lös
från honom och få tag i det bortkastade svärdet.</p>

<p class='c000'>»Berätta mig nu», sade Romund, »huru många du
med detta svärd besegrat i holmgång däruppe ofvan jord!»</p>

<p class='c000'>»Hundratjugofyra», svarade högbon, »och aldrig fick
jag själf en skråma. Med konung Sämund från Sverige
täflade jag i idrotter, och hans mening var, att jag sent
skulle varda öfvermannad.»</p>

<p class='c000'>»Ja, du hafver länge», sade Romund, »vållat människor
men, och det är en mycket god gärning att låta dig så
fort som möjligt dö.»</p>

<p class='c000'>Han högg hufvudet af konung Tråen och behandlade
honom sedan, såsom plägseden var med dräpta gengångare.
<span class='pageno' id='Page_101'>101</span>Han tillredde ett bål, hvarå han uppbrände
liket.</p>

<p class='c000'>Därefter lämnade han högen med de tagna skatterna,
som han sedan delade med sina män.</p>

<hr class='c007' />

<p class='c000'>Vi hafva nu betraktat de väsentligaste grupperna
af de öfvernaturliga väsen, som våra hedniska förfäder
trodde på.</p>

<p class='c000'>När man undantager fylgjorna, som väl ansågos som
värkliga andar, synas de öfriga, dessa troll, jättar och gengångare,
blott genom sin styrka och sin stora trolldomskunskap
hafva skilt sig från människorna.</p>

<p class='c000'>De kunna, som sagdt, besegras med vapen, och de
gifva vika för lagen. Deras makt räcker alltså ej stort
längre än vanliga dödliges.</p>

<p class='c000'>Dämoner, sådana som Österlandet tänker sig dem,
kunna de på intet sätt kallas; de framträda blott undantagsvis,
vid särskilda tillfällen, bland människorna, och de
fordrifvas hastigt igen på ett eller annat ofta handgripligt
sätt.</p>

<p class='c000'>I följande afdelning skola vi se, att nordboarne känt
och nyttjat en mängd magiska metoder, hvilka varit i bruk
under de mest olikartade förhållanden i lifvet. Men denna
trolldom står alls icke i något samband med de nu skildrade
väsena. Lika litet som dessa voro dämoner, lika
litet går den fornnordiska magien ut på att besvärja andar.</p>

<div  class='figcenter id001'>
<img src='images/i0103.jpg' alt='' class='ig001' />
</div>

<div class='chapter'>
  <span class='pageno' id='Page_103'>103</span>
  <h2 class='c005'>II.<br /> <br /> DEN FORNNORDISKA MAGIEN.</h2>
</div>

<div>
  <span class='pageno' id='Page_105'>105</span>
  <h3 class='c001'>Runor och galdrar.</h3>
</div>

<p class='c006'>Den förut omnämde isländske skalden och vikingen
Egil Skalle-Grimsson gästade i det tionde århundradet en
bonde i Värmland. Då skalden satt med sina män till
bords, fick han se, att en kvinna låg sjuk borta på gafvelbänken.
»Hon smärtades svårt», heter det. Bonden, hennes
fader, meddelade då, att hon länge varit sjuk.</p>

<p class='c000'>»Det är ett ihängset ondt», sade han, »ingen natt får
hon sömn. Det är, som om hon vore förhäxad.»</p>

<p class='c000'>»Har man pröfvat något som bot för hennes sjukdom?»
frågade skalden.</p>

<p class='c000'>»Runor hafva ristats», svarade fadern, »det var en
bondeson här i närheten, som det gjorde. Men sedan vardt
det vida värre. Kan du göra något för en sådan ohälsa?»</p>

<p class='c000'>»Måhända», svarade Egil, »blir hon icke sämre, om
jag ser en smula om henne.»</p>

<p class='c000'>När han var mätt, gick han bort, där kvinnan låg, och
talade med henne.</p>

<p class='c000'>Han befallte sedan, att man skulle lyfta bort henne
ifrån bänken. Det gjordes. Han undersökte liggstället och
fann en hvalfiskbard, på hvilken kvinnan legat, och på den
voro runor ristade. Han läste dem; och strax tog han
upp sin knif, täljde bort dem och kastade sedan de fiskbenflisor,
hvarpå de sutto, in i spiselelden. Hela hvalfiskbarden
brände han också upp. Därpå kvad han:</p>

<div class='lg-container-b c011'>
  <div class='linegroup'>
    <div class='group'>
      <div class='line'><span class='pageno' id='Page_106'>106</span>»Ej man runor riste,</div>
      <div class='line'>om man ej dem reder!</div>
      <div class='line'>Mången vådligt villad</div>
      <div class='line'>vardt af dunkla stafvar:</div>
      <div class='line'>tio mörka tecken</div>
      <div class='line'>täljda skifvan gömde.</div>
      <div class='line'>Det har kval och kvidan</div>
      <div class='line'>kvinnan länge vållat.»</div>
    </div>
  </div>
</div>

<p class='c000'>Sedan ristade han på ett nytt fiskben nya runor och
lade det under bäddens kudde, hvarå kvinnan därefter hvilade.</p>

<p class='c000'>»Då förekom det henne», säger sagan, »som om hon
vaknade upp af en sömn, och hon sade sig vara frisk,
fastän krafterna ej voro stora. Och hennes fader och moder
blefvo öfvermåttan glada, och de bjödo Egil njuta den gästvänskap,
han äskade.»</p>

<p class='c000'>Af denna lilla berättelse framgår synnerligen tydligt
de forntida nordboarnes uppfattning af <em class='gesperrt'>runorna</em> och den
makt, som ansågs bo i dem.</p>

<p class='c000'>Bondesonen, som måhända haft för afsikt att rista
kärleksrunor på fiskbensskifvan, hade emellertid såsom
oskicklig i runkunskapen ej ristat de för ändamålet rätta
runorna. Först när den runkunnige skaldens rätta läkedomsrunor
värkat, blef hon frisk.</p>

<p class='c000'>Detta, som för nutiden endast ter sig såsom skrock
och vidskepelse, stod för våra förfäder i det närmaste samband
med hvad de höllo för lifvets högsta visdom.</p>

<p class='c000'>Odin själf blef <em class='gesperrt'>allvis</em>, först sedan han gjort sig runkunnig.
Af honom äro runorna uppfunna; det heter i
Havamal:</p>

<div class='lg-container-b c011'>
  <div class='linegroup'>
    <div class='group'>
      <div class='line'>»Runor skall du finna,</div>
      <div class='line'>rätt tydda stafvar,</div>
      <div class='line'>mycket stora stafvar,</div>
      <div class='line'>mycket starka stafvar,</div>
      <div class='line'>som mäktige talarn tecknat,</div>
      <div class='line'>som rådande makter ristat</div>
      <div class='line'>och yppersta Åsen rest.»</div>
    </div>
  </div>
</div>

<p class='c000'><span class='pageno' id='Page_107'>107</span>Runorna ansågos ej som rent yttre tecken utan såsom
mystiska, med inneboende kraft.</p>

<p class='c000'>Då man förmådde åt ett begrepps, en saks benämning
gifva en yttre form medels vissa af dessa runor, och man
med dem äfven kunde gifva uttryck åt det man ville, att
detta begrepp, denna sak skulle värka, ansåg man sig ha
så införlifvat dessa senare med sig själf, att man hade full
makt öfver dem.</p>

<p class='c000'>När skalden Egil skar in de rätta runor, som särskildt
bjödo hälsa, blef sjukdomen vanmäktig.</p>

<p class='c000'>Hvad man med dessa runor för öfrigt ansåg sig kunna
åstadkomma, är omtaladt i en af Eddans sånger, där valkyrjan
Segerdrifva gifver Sigurd Fafnesbane undervisning i
deras bruk.</p>

<div class='lg-container-b c011'>
  <div class='linegroup'>
    <div class='group'>
      <div class='line'>»Segerrunor du läre,</div>
      <div class='line'>om du segra vill;</div>
      <div class='line'>rista dem på svärdets hjalte,</div>
      <div class='line'>några vid udden,</div>
      <div class='line'>några vid äggen,</div>
      <div class='line'>och nämn två gånger 'Ty'.</div>
    </div>
    <div class='group'>
      <div class='line'>»Ölrunor du läre,</div>
      <div class='line'>om en annans hustru,</div>
      <div class='line'>som du tror, skall blifva dig trogen;</div>
      <div class='line'>rista dem på hornet</div>
      <div class='line'>och på handens rygg,</div>
      <div class='line'>märk nageln din med 'Nöd'.</div>
    </div>
    <div class='group'>
      <div class='line'>»Hjälprunor du läre,</div>
      <div class='line'>om hjälpa du vill</div>
      <div class='line'>från fostret födande kvinna;</div>
      <div class='line'>rista dem på handlof</div>
      <div class='line'>och rundt kring leden,</div>
      <div class='line'>bed om dugande disers hägn!</div>
    </div>
    <div class='group'>
      <div class='line'>»Lär bränningsrunor,</div>
      <div class='line'>om bärga du vill</div>
      <div class='line'>segelhästen på hafvet;</div>
      <div class='line'>rista dem på stammen</div>
      <div class='line'><span class='pageno' id='Page_108'>108</span>och på styrbladet,</div>
      <div class='line'>bränn in dem med eld i åran!</div>
      <div class='line'>Hur bränning bryter</div>
      <div class='line'>och bölja svartnar,</div>
      <div class='line'>hinner du då hamn från hafvet.</div>
    </div>
    <div class='group'>
      <div class='line'>»Stjälkrunor du läre,</div>
      <div class='line'>om sjuka du vill bota</div>
      <div class='line'>och kunna för sår sörja;</div>
      <div class='line'>i barken du dem riste</div>
      <div class='line'>rundt om stammen,</div>
      <div class='line'>hvars löfstjälkar åt öster luta!</div>
    </div>
    <div class='group'>
      <div class='line'>»Målrunor du läre,</div>
      <div class='line'>att ingen skall mäkta</div>
      <div class='line'>sin sorg med svek dig gälda!</div>
      <div class='line'>Dem må du sno,</div>
      <div class='line'>dem må du snärja,</div>
      <div class='line'>dem alla må du samman sätta,</div>
      <div class='line'>när mäktige män</div>
      <div class='line'>mötas på ting</div>
      <div class='line'>och fara att dom fälla.</div>
    </div>
    <div class='group'>
      <div class='line'>»Hugrunor du läre,</div>
      <div class='line'>om högre än andra</div>
      <div class='line'>du vill i visdom vara!»</div>
    </div>
  </div>
</div>

<p class='c000'>Det var alltså, öfverhufvud taget, i lifvets viktigare förhållanden,
man trodde sig kunna hjälpa både sig själf och
andra genom att använda denna trolldom med runor.</p>

<p class='c000'>Det samma gäller om <em class='gesperrt'>galdrarne</em> eller trollsångerna,
hvilka likaledes ansågos härstamma ifrån Odin.</p>

<p class='c000'>Af den utförliga skildring, som i Havamal lämnas af
dessa trollsånger, må de mäst upplysande stroferna här
meddelas. Det är Oden själf, som talar.</p>

<div class='lg-container-b c011'>
  <div class='linegroup'>
    <div class='group'>
      <div class='line'>»Sånger jag kan,</div>
      <div class='line'>som ej konungen vet,</div>
      <div class='line'>som ingen i världen vet.</div>
      <div class='line'>Den första heter hjälp,</div>
      <div class='line'>och hjälpa den kan</div>
      <div class='line'>för sorg och för sot</div>
      <div class='line'>och för smärtor alla.</div>
    </div>
    <div class='group'>
      <div class='line'><span class='pageno' id='Page_109'>109</span>»Den andra, jag sjunger,</div>
      <div class='line'>de öfva borde,</div>
      <div class='line'>som vilja läkare varda.</div>
    </div>
    <div class='group'>
      <div class='line'>»Den tredje jag sjunger,</div>
      <div class='line'>om mig tarfvas att få</div>
      <div class='line'>fjättrar åt fiender mina:</div>
      <div class='line'>äggarne deras</div>
      <div class='line'>döfvar jag,</div>
      <div class='line'>att hvarken slag eller slughet bita.</div>
    </div>
    <div class='group'>
      <div class='line'>»Den fjärde jag sjunger,</div>
      <div class='line'>om fängslat man har</div>
      <div class='line'>med länkar lemmarne mina.</div>
      <div class='line'>Då sjunger jag galdern,</div>
      <div class='line'>att fri jag gångar,</div>
      <div class='line'>från fötterna länkarne falla,</div>
      <div class='line'>från händerna bort far bojan.</div>
    </div>
    <div class='group'>
      <div class='line'>»Den femte jag sjunger,</div>
      <div class='line'>om fiendespjutet</div>
      <div class='line'>jag ser mot min fylking fara:</div>
      <div class='line'>hur häftigt det flyger,</div>
      <div class='line'>jag häjdar det dock,</div>
      <div class='line'>jag binder det med min blick.</div>
    </div>
    <div class='group'>
      <div class='line'>»Den sjunde jag sjunger,</div>
      <div class='line'>om salen jag ser</div>
      <div class='line'>brinna kring bänkade kämpar:</div>
      <div class='line'>så bredt han ej brinner,</div>
      <div class='line'>att ej bärga jag mäktar —</div>
      <div class='line'>slik galder kväda jag kan.</div>
    </div>
    <div class='group'>
      <div class='line'>»Den nionde jag sjunger,</div>
      <div class='line'>om jag söker med nöd</div>
      <div class='line'>bärga min båt på bölja:</div>
      <div class='line'>då hämmar jag å vågen</div>
      <div class='line'>vindens gång</div>
      <div class='line'>och stillar den stormande sjön.</div>
    </div>
    <div class='group'>
      <div class='line'>»Den tionde jag sjunger,</div>
      <div class='line'>om jag trollkvinnor ser</div>
      <div class='line'>lömskt genom luften fara:</div>
      <div class='line'>strax jag det vållar,</div>
      <div class='line'><span class='pageno' id='Page_110'>110</span>att vilse de fara</div>
      <div class='line'>ut ur sin hamn, ur sin håg.</div>
    </div>
    <div class='group'>
      <div class='line'>»Den sextonde sjunger jag,</div>
      <div class='line'>när älskog jag söker</div>
      <div class='line'>och jag ungmöns vilja vill vinna.</div>
      <div class='line'>Den hvitarmades tankar</div>
      <div class='line'>lockar jag till mig,</div>
      <div class='line'>att helt hon mig skänker sin håg.» —</div>
    </div>
  </div>
</div>

<p class='c000'>Vi hafva härmed fått veta, hvad man menade sig
kunna uträtta med dessa magiska tecken och sånger,
och skola nu se till, hvad fornkällorna kunna lära oss
om deras praktiska användning, samt hurudana dessa i
Havamal omnämda galdersånger i själfva värket varit beskaffade.</p>

<p class='c000'>Det är tyvärr ej mycket, vi af källorna få veta om
själfva bruket af runor och galdrar.</p>

<p class='c000'>Visserligen förekommer det ideligen tal om trolldom,
men mycket sällan säges det, <em class='gesperrt'>huru</em> denna utöfvas, eller
hvilken metod man i de särskilda fallen använder, och
ännu mera sällan lämnas någon beskrifning på detaljerna.</p>

<p class='c000'>Användningen af runorna ensamt, utan galdrar, är
sällsynt. Ett exempel gifves oss i den nyssnämda berättelsen
om den isländske skaldens besök i den värmländska
bondstugan. Ett annat erbjudes i Fritjofs fader Torsten
Vikingssons saga, där kungadottern Oluf bringas att ändra
ett en gång fattadt beslut därigenom, att en kafle, ett runsiradt
stycke trä, blir i det afgörande ögonblicket kastadt
i hennes sköte. Men om själfva inskriften säges intet.</p>

<p class='c000'>Troligt är emellertid, att trollrunorna endast varit de
allmänna runtecknen, framställda i synnerligen förvridna
former. I en af sagorna heter det nämligen om en trolldryck:</p>

<p class='c000'>»Det fanns inne i hornet allsköns runor, ristade och
<span class='pageno' id='Page_111'>111</span>rödfärgade, dem jag ej tyda kunde: Haddingars lands
långa ödlor, oskurna ax och många djurs slingringar.» —</p>

<p class='c000'>Ofta nyttjas runor däremot i förening med galdrar.
Äfven härom finnes i Egil Skalle-Grimssons saga en upplysande
berättelse.</p>

<p class='c000'>Då Egil var på ett gästabud tillsammans med konung
Erik Blodyx' trollkunniga gemål Gunhild, drack han i botten
hvarenda bräddad bägare, som bjöds honom, och han drack
ur grannens äfven, samtidigt med att han lät sina skarpa
speglosor hagla öfver ställets värd, en man vid namn Bård.</p>

<p class='c000'>Då gick denne fram till drottningen och sade, att där
var en gäst, som skämde ut dem: han drack aldrig så, att
han icke sade sig törsta.</p>

<p class='c000'>Drottningen och Bård blandade då hemligen gift i
drycken och läto den sedan föras in. Bård signade bägaren
och gaf den åt tärnan, som bar ikring ölet.</p>

<p class='c000'>Hon bragte Egil den och bad honom dricka.</p>

<p class='c000'>Han tog emot hornet, men som han misstänkte dess
innehåll, tog han fram sin knif och stack sig i handen,
hvarpå han ristade runor på hornet och stänkte blod på
dem. Så kvad han:</p>

<div class='lg-container-b c011'>
  <div class='linegroup'>
    <div class='group'>
      <div class='line'>»Ristom runor på hornet,</div>
      <div class='line'>rodne hvar staf i blodet!</div>
      <div class='line'>mumlom kraftord, medan</div>
      <div class='line'>munnen vid randen dröjer:</div>
      <div class='line'>lustigt dricka vi drycken,</div>
      <div class='line'>däjan, den glada, oss räckte;</div>
      <div class='line'>veta vi vilja, hur ölet</div>
      <div class='line'>värkar, som Bård oss signat.</div>
    </div>
  </div>
</div>

<p class='c000'>Då han kvädit detta, brast hornet sönder, och drycken
flöt ned i golfhalmen.</p>

<p class='c000'>Denna strof, som skalden här improviserar, visar sig
alltså vara en värkande galdersång. Dess senare hälft,
<span class='pageno' id='Page_112'>112</span>som han frammumlar öfver de på hornet ristade, blodbestänkta
runorna, innehåller en indirekt uppfordran till
den misstänkta drycken att röja sin sanna natur; och
denna röjes.</p>

<p class='c000'>I dylika poetiska tilltal till de liflösa tingen, framställda,
liksom om dessa voro lefvande väsen, tyckas de
gamles galdrar hafva bestått.</p>

<p class='c000'>Detta blifver nästan med klara ord utsagdt i en annan
sagoepisod.</p>

<p class='c000'>Den store kämpen Ketil Häng hade blifvit utfordrad
till holmgång af vikingakonungen Tramar, som af Oden
fått den gåfvan, att intet järn bet på honom. Det svärdet,
som Ketil nyttjade i tvekampen, bar namnet Dragvandel.
Så heter det i sagan:</p>

<p class='c000'>»Det tillkom den, som var utmanad, att hugga först,
och Ketil högg Tramar på skuldran; men han stod lugn
för hugget, ty svärdet bet icke på honom. Dock vacklade
han åt sidan, enär hugget föll tungt. Därefter högg Ketil
honom på den andra skuldran, men ännu bet svärdet icke.</p>

<p class='c000'>Då kvad Ketil:</p>

<div class='lg-container-b c011'>
  <div class='linegroup'>
    <div class='group'>
      <div class='line'>»Dragvandel, du slöas!</div>
      <div class='line'>Slappande trolldom,</div>
      <div class='line'>klinga, dig möter —</div>
      <div class='line'>du mäktar ej bita!</div>
      <div class='line'>Icke jag trott,</div>
      <div class='line'>din ägg skulle stötas</div>
      <div class='line'>från giftiga skuldror,</div>
      <div class='line'>om ock Oden gaf giftet.»</div>
    </div>
  </div>
</div>

<p class='c000'>Och han kvad åter:</p>

<div class='lg-container-b c011'>
  <div class='linegroup'>
    <div class='group'>
      <div class='line'>»Hur är det, Dragvandel?</div>
      <div class='line'>Hvi är slö du vorden?</div>
      <div class='line'>Hur än jag hugger,</div>
      <div class='line'>ej hårdt du biter;</div>
      <div class='line'>förr du ej skälft</div>
      <div class='line'>i sköldegny!»</div>
    </div>
  </div>
</div>

<p class='c000'><span class='pageno' id='Page_113'>113</span>Då kvad Framar:</p>

<div class='lg-container-b c011'>
  <div class='linegroup'>
    <div class='group'>
      <div class='line'>»Skälfver nu gubbens</div>
      <div class='line'>skägg, när svärdet</div>
      <div class='line'>sviker den karske —</div>
      <div class='line'>till kamp han det äggar!»</div>
    </div>
  </div>
</div>

<p class='c000'>Och Ketil återtog:</p>

<div class='lg-container-b c011'>
  <div class='linegroup'>
    <div class='group'>
      <div class='line'>»Ej törs du oss ägga;</div>
      <div class='line'>kamptröga karlar</div>
      <div class='line'>månde till stora</div>
      <div class='line'>hugg mig ej mana.</div>
      <div class='line'>Bit nu, Dragvandel,</div>
      <div class='line'>eller du briste!</div>
      <div class='line'>Lyckan, den goda,</div>
      <div class='line'>lämnat oss bägge.</div>
      <div class='line'>Dock skall en tredje</div>
      <div class='line'>gång den ej svika.»</div>
    </div>
  </div>
</div>

<p class='c000'>Om en stund fortsatte han:</p>

<div class='lg-container-b c011'>
  <div class='linegroup'>
    <div class='group'>
      <div class='line'>»Ej fara det finnes,</div>
      <div class='line'>förr'n Dragvandel brister!</div>
      <div class='line'>Tre gånger det svärdet</div>
      <div class='line'>sviker oss ej.»</div>
    </div>
  </div>
</div>

<p class='c000'>»Då vände han svärdet i handen och höll dess andra
ägg fram. Kung Framar stod lugn, då svärdet träffade
honom tvärs öfver skuldran. Det stannade ej förrän vid
höften, så att den ena sidan fläktes helt från kroppen. Då
dog kung Framar.»</p>

<p class='c000'>Här uppfordrar alltså Ketil Häng med klara ord
svärdet Dragvandel att bita, och motståndaren säger också
uttryckligen om honom, att han äggar svärdet till kamp.
Då nu dessa Ketils till värser formade ord värkligen
leda till det önskade resultatet, så att vapnet till sist,
och det med kraft, biter på den förtrollade motkämpen,
så kunna de ej uppfattas annat än som en galdersång.</p>

<p class='c000'>Det synes därför höjdt öfver allt tvifvel, att galdersångerna
<span class='pageno' id='Page_114'>114</span>oftast och, så att säga, i hvardagslag varit dylika
poetiska, af den tillfälliga stämningen inspirerade upprop
till de liflösa tingen.</p>

<p class='c000'>De hafva alltså i allmänhet ej utgjorts af bestämda,
en gång för alla gifna trollformler.</p>

<p class='c000'>Och när någon gång äfven dylika uttalas, visa
till och med de sig vara tydligen riktade mot tingen
själfva.</p>

<p class='c000'>Något hänvändande till andar eller besvärjande af sådana
förekommer icke.</p>

<p class='c000'>När den mäktige trollkarlen Svan i Björnfjorden vill
beskydda en man mot de fiender, som söka efter honom,
går han med honom utanför huset, tager ett getskinn och
viftar därmed öfver sitt hufvud, utropande:</p>

<p class='c000'>»Varde tjocka och skrämsel och under — stora för
alla dem, som efter dig leta!»</p>

<p class='c000'>Härigenom uppkom »en så tät och förmörkande dimma,
att förföljarne i förvirringen föllo af hästarne och famlade
kring, några i en sumpmark, andra i skogen, där de höllo
på att bryta ben och armar»; hvarefter de måste återvända
hem med oförrättadt ärende.</p>

<p class='c000'>Allt ådagalägger således, att man har tänkt sig runor
och galdrar riktade icke mot dämoner, utan mot själfva
tingens natur. —</p>

<p class='c000'>Men ej blott mot de liflösa tingen utan äfven mot de
döde kunde galdrarne vändas. Med dem kunde dessa
kvädas upp ur sina grafvar, ja, någon gång så, att de i
sin ordning sjöngo galder för den väckande.</p>

<p class='c000'>För tvänne galdersånger af detta slag vilja vi redogöra,
enär de bäst visa, hvilken underbart hög stämning
och hvilket poetiskt djup sådana sånger kunde besitta.</p>

<p class='c000'>Den ena är den, hvarmed <em class='gesperrt'>sköldmön Hervar</em> i Hervarsagan
<span class='pageno' id='Page_115'>115</span>på Samsö manar upp ur grafven sin fader Angantyr
för att af honom erhålla svärdet Tyrfing, som han har
med sig därnere.</p>

<p class='c000'>Denna sång låter den namnlöse skalden sköldmön
kväda i den kända, majestätiska scenen, då ute på ön,
efter solens nedgång, eldar låga upp ur högarna, i hvilka
hennes fader och hans bröder jämte deras fallne män hvila,
sedan de stupat i striden mot Hjalmar den hugfulle och
Orvar Odd.</p>

<p class='c000'>»Hon ser eldarne fladdra, men framåt går hon utan
att rädas. Hon trampar flammorna, som vore de rök, till
dess hon når bärsärkarnes hög.»</p>

<p class='c000'>Först ropar hon fadern vid namn, sedan dem alla,
till dess den förre omsider öfverväldigas af galdersången
och reser sig motvilligt upp ur högen.</p>

<p class='c000'>I skinande rustning, belyst af lågorna, sjunger sköldmön:</p>

<div class='lg-container-b c011'>
  <div class='linegroup'>
    <div class='group'>
      <div class='line'>»Nu vakne du, Angantyr!</div>
      <div class='line'>Härvar dig väcker,</div>
      <div class='line'>enda dottern</div>
      <div class='line'>af dig och Tova.</div>
      <div class='line'>Gif mig ur högen</div>
      <div class='line'>härliga svärdet,</div>
      <div class='line'>som dvärgarne smidde</div>
      <div class='line'>åt Svaverlame.</div>
    </div>
    <div class='group'>
      <div class='line'>»Härvard och Rane,</div>
      <div class='line'>Hjorvard, Angantyr!</div>
      <div class='line'>Till er under ekarnas</div>
      <div class='line'>rötter jag ropar,</div>
      <div class='line'>väpnad med hjälm</div>
      <div class='line'>och ljungande svärd,</div>
      <div class='line'>med sköld och rustning</div>
      <div class='line'>och skinande spjut.</div>
    </div>
    <div class='group'>
      <div class='line'>»Jag menar till mörk</div>
      <div class='line'>mull I blifvit,</div>
      <div class='line'>I stridige söner</div>
      <div class='line'>af starke Arngrim —</div>
      <div class='line'><span class='pageno' id='Page_116'>116</span>om ingen af eder,</div>
      <div class='line'>Öfuras söner,</div>
      <div class='line'>med mig vill tala</div>
      <div class='line'>vid Munarvåg.»</div>
    </div>
    <div class='group'>
      <div class='line'>»Härvard och Rane,</div>
      <div class='line'>Hjorvard, Angantyr!</div>
      <div class='line'>Må alle I hafva</div>
      <div class='line'>en sådan håg,</div>
      <div class='line'>som om I multnaden</div>
      <div class='line'>därnere i myrhög,</div>
      <div class='line'>om ej svärdet I lämnen,</div>
      <div class='line'>som smiddes af Dvalen.</div>
      <div class='line'>Kostliga vapen</div>
      <div class='line'>ej vålnader gömme!»</div>
    </div>
  </div>
</div>

<p class='c000'>Då hördes Angantyrs stämma ur högen:</p>

<div class='lg-container-b c011'>
  <div class='linegroup'>
    <div class='group'>
      <div class='line'>»Hvi hör jag dig ropa,</div>
      <div class='line'>Härvar, min dotter?</div>
      <div class='line'>Du färdas våldsam</div>
      <div class='line'>mot fara nu!</div>
      <div class='line'>Yrande är du,</div>
      <div class='line'>förutan vett</div>
      <div class='line'>på villande väg —</div>
      <div class='line'>du väcker de döde!»</div>
    </div>
  </div>
</div>

<p class='c000'>Till sist öppna sig alla högarne, och »det var, som
om de alla stode i ljus låga». Och Angantyr ropar:</p>

<div class='lg-container-b c011'>
  <div class='linegroup'>
    <div class='group'>
      <div class='line'>»Upp dödsporten sprungit!</div>
      <div class='line'>Högarne öppnas,</div>
      <div class='line'>rundt om stränderna</div>
      <div class='line'>stråla lågor.</div>
      <div class='line'>Hiskligt därute</div>
      <div class='line'>är allt att se;</div>
      <div class='line'>kan du — till skeppen</div>
      <div class='line'>skynda dig, mö!»</div>
    </div>
  </div>
</div>

<p class='c000'>Men Härvar, som fått sin galdersång att värka, släpper
icke taget, förrän svärdet räckes henne ur högen.
Hon förklarar:</p>

<div class='lg-container-b c011'>
  <div class='linegroup'>
    <div class='group'>
      <div class='line'>»Så I ej brännen</div>
      <div class='line'>bål om natten,</div>
      <div class='line'>att jag för edra</div>
      <div class='line'><span class='pageno' id='Page_117'>117</span>eldar rädes.</div>
      <div class='line'>Ungmöns hjärta</div>
      <div class='line'>icke skälfver,</div>
      <div class='line'>fast spöke hon ser</div>
      <div class='line'>stånda i dörr.»</div>
    </div>
  </div>
</div>

<p class='c000'>I detta kväde framställes alltså »högboarne» som manade
upp ur sin grafslummer, helt motvilligt, genom själfva
galderns makt.</p>

<p class='c000'>Men det finnes en annan sång, en af pärlorna bland
fornsånger, i hvilken skalden skildrar, huru den döda reser
sig utan vånda, ja, gärna upp ur sin grift och därtill själf
sjunger lyckobringande trollsång för den, som väckt henne.</p>

<p class='c000'>Denna sång heter <em class='gesperrt'>Groas galder</em>.</p>

<p class='c000'>Den behandlar samma ämne, som ligger till grund
för en af de vackraste nordiska folkvisorna, den bekanta
medeltidsballad, som i det 16:de århundradet påträffats i
Danmark och senare i Sverige, allt i flera uppteckningar.
Det är balladen om den unge Sveidal, som han kallas i
den äldsta danska uppteckningen, eller som han heter i
de svenska, Svedendal, Silfverdal.</p>

<p class='c000'>Folkvisans innehåll är detta.</p>

<p class='c000'>Sveidal är af sin stjufmoder förhäxad, så att han
älskar den, han ännu aldrig sett. Han väcker då sin egen
döda moder ur grafven och beder henne om goda råd.
Och hon gifver honom goda trolldomsgåfvor: en häst, som
kan löpa på vattnet, en duk, som af sig själf betäckes
med de läckraste rätter, ett svärd, som glänser om natten
såsom eld, och ett skepp, som kan föra honom till kärestans
land.</p>

<p class='c000'>Därpå seglar han åstad och kommer till ett land, där
han af en herde får veta, att just där bor en jungfru, som</p>

<div class='lg-container-b c011'>
  <div class='linegroup'>
    <div class='group'>
      <div class='line'>ligger med längtan, som brinner i hennes håg,</div>
      <div class='line'>allt efter den svennen Sveidal, som aldrig hon såg.</div>
    </div>
  </div>
</div>

<p class='c000'><span class='pageno' id='Page_118'>118</span>Af herden underrättad om jungfruburens försåt, går
han dock segrande fram genom gulldörrarne, hvilkas lås
falla i sär, då han närmar sig dem. Han träder in på
gården, där läjonet och hvitbjörnarne, som hålla vakt,
falla honom till fota, och där »linden med sina grenar
hon böjer sig ned till jord». Det visar sig, att herden
talat sant, då han sagt: »Och ären I den rätte herr Sveidal,
så mågen I ock fritt gå fram». Så vinner han jungfrun,
»som länge legat i dvala».</p>

<p class='c000'>Utan tvifvel äga vi i denna medeltidsballad ett urgammalt
sagostoff, hörande till de indogermanska folkens
ursprungligaste gemensamhetstid, en af de många sägner,
som gå ut på att skildra kärlekens seger öfver alla hinder
— här dess makt att spränga både grafvens och jungfruburens
bommar, att taga hyllning af naturen och gå
oskadd fram mellan vilddjur.</p>

<p class='c000'>Det är första delen af detta uråldriga sagoämne, Groas
galder behandlar, nämligen: moderns väckande ur grafven
och den hjälp, hon gifver sonen med på färden mot hans
mål — att finna den kvinna, han söker.</p>

<p class='c000'>Det framgår strax af första galdervärsen, att modern
Groa redan i lifvet lofvat sonen hjälp, när han vill kalla
på henne.</p>

<p class='c000'>Värsen, hvilken återgifves i fri öfversättning — liksom
de följande — lyder:</p>

<div class='lg-container-b c011'>
  <div class='linegroup'>
    <div class='group'>
      <div class='line'>»Vakna, vakna, Groa!</div>
      <div class='line'>Vak upp, goda kvinna —</div>
      <div class='line'>vid de dödas dörrar</div>
      <div class='line'>jag dig väcker nu!</div>
      <div class='line'>Mins du ej, en gång din son du sade,</div>
      <div class='line'>att vid kumlet här han dig att söka hade?»</div>
    </div>
  </div>
</div>

<p class='c000'>Hon vaknar strax vid sonens sång, och han hör ur
grafkammaren hennes röst:</p>

<div class='lg-container-b c011'>
  <div class='linegroup'>
    <div class='group'>
      <div class='line'><span class='pageno' id='Page_119'>119</span>»Hvilket öde drabbat</div>
      <div class='line'>sonen min, den ende?</div>
      <div class='line'>Till hvad ondt är boret</div>
      <div class='line'>enda barnet mitt,</div>
      <div class='line'>när din moder, som till mull har blifvit,</div>
      <div class='line'>så du ropar upp igen till lifvet?»</div>
    </div>
  </div>
</div>

<p class='c000'>Och sonen svarar, att den »lömska kvinna, som famnat
hans fader», stjufmodern, »lagt på hans skuldror ett
svårhandterligt öde». Hon har häxat honom till att leta
upp en ungmö, vid namn Mänglad, den »smyckeglada»,
som han icke känner vägen till. Modern svarar:</p>

<div class='lg-container-b c011'>
  <div class='linegroup'>
    <div class='group'>
      <div class='line'>»Långa färdevägar</div>
      <div class='line'>gå till fjärran målet —</div>
      <div class='line'>långt hos männen gånga</div>
      <div class='line'>lidelserna ock...»</div>
    </div>
  </div>
</div>

<p class='c000'>hvarpå hon förklarar, att om han blott själf bidar en lycklig
utgång af saken, skall nog nornan leda händelserna i
deras rätta fåra. Men då utbrister sonen:</p>

<div class='lg-container-b c011'>
  <div class='linegroup'>
    <div class='group'>
      <div class='line'>»Sjung mig galdersånger,</div>
      <div class='line'>dem, som goda äro!</div>
      <div class='line'>Med din makt, o moder,</div>
      <div class='line'>hjälpe du din son!</div>
      <div class='line'>Utan dig som värn invid min sida</div>
      <div class='line'>vandrar hjälplös jag på vägar vida.»</div>
    </div>
  </div>
</div>

<p class='c000'>Då sjunger modern honom goda galdrar, nio skyddande
lyckosånger, som kunna bärga honom fram öfver
alla hinder. Den första innehåller ett råd, ärnadt att gifva
den missmodige ynglingen tillförsikt till egna krafter.</p>

<div class='lg-container-b c011'>
  <div class='linegroup'>
    <div class='group'>
      <div class='line'>»Från din skuldra skaka</div>
      <div class='line'>allt, som skadligt trycker,</div>
      <div class='line'>strax från dina axlar</div>
      <div class='line'>rist det tunga hän!</div>
      <div class='line'>Icke, son, du trösta må på andra,</div>
      <div class='line'>ledd blott af dig själf, må fram du vandra!»</div>
    </div>
  </div>
</div>

<p class='c000'>Därpå följa de andra, egentliga galdersångerna med
löfte om underbar kraft och frälsning.</p>

<p class='c000'><span class='pageno' id='Page_120'>120</span>Deras innehåll är detta:</p>

<p class='c000'>»Vandrar han glädjelös sina stigar fram och ser han
hån och ondt framför sig, skola goda fylgjor ledsaga
honom; brusande floder skola sänka sina svall för honom;
lurande fienders håg skall vändas till fridsamhet; är han
fjättrad, så skola länkarne kring hans lemmar springa sönder;
på hafvet skola vind och vågor lystra honom och
gifva honom en fredlig färd; i frost på de höga fjällen
skall lifsvärmen icke dö i hans leder, i töcknig natt skall
icke en spökande kvinnohamn skada honom.»</p>

<p class='c000'>Och modern slutar sina galdrar med dessa ord:</p>

<div class='lg-container-b c011'>
  <div class='linegroup'>
    <div class='group'>
      <div class='line'>»Ingen väg du vandre,</div>
      <div class='line'>där olyckor lura,</div>
      <div class='line'>hinder dig ej hämme!</div>
      <div class='line'>Här i kumlets djup</div>
      <div class='line'>har jag stått och galdersång jag sjungit —</div>
      <div class='line'>lyckosång har för ditt öra klungit.</div>
    </div>
    <div class='group'>
      <div class='line'>Tag nu med på färden</div>
      <div class='line'>orden från din moder,</div>
      <div class='line'>låt, o son, dem alla</div>
      <div class='line'>i ditt bröst få bo!</div>
      <div class='line'>Ymnig lycka skall emot dig strömma,</div>
      <div class='line'>om du mina ord ej går att glömma.»</div>
    </div>
  </div>
</div>

<p class='c000'>En annan fornsång, sången om Fjölsvinn, som motsvarar
medeltidsvisans senare del men icke hör till ifrågavarande
ämne, skildrar sedan, huru Groas son omsider
finner den ungmö, efter hvilken längtan ingifvits honom.</p>

<p class='c000'>I förbigående må nämnas, att Viktor Rydberg framlagt
skäl för, att det är Od, kärleksgudinnan Fröjas frälsare
ur jättevåld och blifvande make, som enligt dessa
sånger letar efter henne och finner henne.</p>

<p class='c000'>Ännu en märklig galdersång, om hvilken det uttryckligen
säges, att den verkat i samband med trolldomsrunor,
må omtalas, den s. k. <em class='gesperrt'>Buslas bön</em>.</p>

<p class='c000'><span class='pageno' id='Page_121'>121</span>I en rätt sent författad romantisk saga vill en kvinna
Busla genom galder tvinga en konung Ring att befria två
unga hjältar från det straff för dråp, som han pålagt dem,
den ene hans egen son, den andre dennes fosterbroder.</p>

<p class='c000'>Äfven denna galdersång är synnerligen poetisk; och
sagoförfattaren låter därtill förstå, att den utgjort ett på
hans tid gammalt, vida namnkunnigt kväde. Med visshet
stammar det emellertid från hednisk tid.</p>

<p class='c000'>Efter en inledningsstrof, hvari kungen tuktas för sitt
egensinne att vilja dräpa sin egen son, fortsätter den
gamla kvinnan sången så:</p>

<div class='lg-container-b c011'>
  <div class='linegroup'>
    <div class='group'>
      <div class='line'>»Hör Buslas bön!</div>
      <div class='line'>Fort är den sjungen,</div>
      <div class='line'>och vida den höres —</div>
      <div class='line'>all världen öfver,</div>
      <div class='line'>mäktig för alla,</div>
      <div class='line'>som lyssna till den,</div>
      <div class='line'>värst dock för honom,</div>
      <div class='line'>jag vänder den mot!»</div>
    </div>
  </div>
</div>

<p class='c000'>Sedan önskas allehanda olyckor öfver den gensträfvige
konungen. Återgifvet på prosa, heter det:</p>

<p class='c000'>»Till hans skada måtte alla lyckobringande vättar i
världen fara vill, måtte alla olyckor ske, fjällen skälfva,
oväder komma och världen darra. Huggormar måtte stinga
den kungens hjärta — han skall icke höra med öronen,
ur hans hufvud skola ögonen träda ut! Seglar han på
sjö, skola seglen slitas, skoten brista och rodret rämna
löst! Rider han, skola hästarne varda kollriga, och rida
skall han om och om igen den samma väg! I bädden
skall han ligga som på brinnande kol. I sitt eget högsäte,
i sin egen hall skall han sitta så osäker som på ett
sjudande hafs böljor — all kärleks gamman vare honom
fjärran! Allt, allt detta drabbe mångfaldt honom, om han
ej från straff friar sin son Herröd och Bose, fosterbrodern!»</p>

<p class='c000'><span class='pageno' id='Page_122'>122</span>Då konungen ändock ej vill gifva efter, fortfar kvinnan
att kväda den andra tredjedelen af bönen, och, tillägger
sagoförfattaren, »skyr jag att nedskrifva den».</p>

<p class='c000'>När konungen härefter känner sig manad att skona
sonen men ej dennes fosterbroder, förklarar kvinnan:</p>

<p class='c000'>»Så skall jag taga ett bättre tag i dig.»</p>

<p class='c000'>Och nu heter det, »begynner hon ett kväde, som
kallas Syrpas värser och hvari den starkaste galder ligger
och som man icke töres kväda, sedan solen gått ned.»</p>

<p class='c000'>I sagan anföres emellertid den sista värsen, hvari
kvinnan uttalar den hotelsen, att nu »skola sex svenner
komma», och »dessa», tillägger hon, »skola bedja det värsta
öfver konungens hufvud, om han ej låter <em>bägge</em> hjältarne
Herröd och Bose gå strafflösa».</p>

<p class='c000'>Hvad hon härmed syftar, visas af en lång rad <em>runor</em>,
som stå skrifna efter kvädets sista strof. Det är sex olika
runor, uppställda hvar för sig i kolonner, sex i hvarje.</p>

<p class='c000'>Denna magiska runskara är det, som skall bringa
det att värka, som finnes uttaladt i galdersången Buslas
bön. Nu måste konungen gifva efter, och de unge hjältarne
blifva räddade.</p>

<p class='c000'>En galdersång med runor synes alltså ha varit ansedd
såsom oemotståndlig.</p>

<p class='c000'>Detta framgår äfven tydligt i berättelsen om den förut
omtalade isländske skoggångsmannen Grette Åsmundsson,
som gjorde bönderna i Skagafjorden så stort förfång.</p>

<p class='c000'>För att oskadliggöra honom förmådde man en galderkunnig
kvinna att på en trästock rista runor, medan hon
öfver dem frammumlade en trollsång.</p>

<p class='c000'>Sedan kastade hon stocken i hafvet, och den dref — emot
vinden — hän till den svåråtkomliga ö, der den farlige
skoggångsmannen tagit sin tillflykt.</p>

<p class='c000'><span class='pageno' id='Page_123'>123</span>Så mäktiga voro sången och runorna tillsammans, att
när Grette fann stocken och ville hugga den sönder, bet
icke yxan på den utan slant åt sidan och högg i hans
knä ett sår, som omsider gjorde sitt till, att han fick
döden.</p>

<div  class='figcenter id001'>
<img src='images/i0125.jpg' alt='' class='ig001' />
</div>

<div>
  <span class='pageno' id='Page_124'>124</span>
  <h3 class='c001'>Magiska operationer och säjd.</h3>
</div>

<p class='c006'>Förutom af runor och galdrar begagnade sig norboarne
vid trolldom äfven af magiska operationer och säjd.</p>

<p class='c000'>Trollmat och trolldryck omtalas i den bekanta Völsungasagan.</p>

<p class='c000'>Den unge Guttorm upphetsas till mordet på sin svåger
Sigurd Fafnesbane genom den allt annat än smakliga trollföda,
som hans bröder lockade honom att intaga och som
bestod af stekt och ruttnad orm samt ulfvakött och många
andra förhäxade oting, nedlagda i öl.</p>

<p class='c000'>Och Sigurds maka Gudrun glömde all förbittring och
all sorg öfver hans död genom »en svekfull dryck», som
man räckte henne och som var brygd sålunda:</p>

<p class='c000'>»I ölet var mycket ondt samladt — blad af allsköns
träd och brända ekollon, härdens sot och offerdjurens
inälfvor och kokt svinlefver; ty detta döfvar hatet.»</p>

<p class='c000'>Af skalden Kormaks saga få vi veta, huru en magisk
operation i värkligheten kunde taga sig ut, äfven om den
förefaller oss obegriplig.</p>

<p class='c000'>En trollkvinna hade, för att hämnas på skalden, öfvat
sådan säjd, att han och hans älskade, den sköna Stengärd,
aldrig kunde få hvarandra, eller som han själf uttrycker
det i en strof:</p>

<div class='lg-container-b c011'>
  <div class='linegroup'>
    <div class='group'>
      <div class='line'><span class='pageno' id='Page_125'>125</span>»Häxan, den trollstarka, säjdat</div>
      <div class='line'>bort från min lefnad all lycka:</div>
      <div class='line'>skalden fick Stengärd ej smycka;</div>
      <div class='line'>sällhet, som nalkats, hon häjdat.»</div>
    </div>
  </div>
</div>

<p class='c000'>Stengärd äktade sedan en annan skald, Torvald Tinten,
hvilket ledde till stor oenighet mellan denne och Kormak.
Slutet blef, att Kormak och en af Torvalds bröder utmanade
hvarandra till holmgång. Men innan denna hölls,
blef det sagdt skalden, att den säkert ej komme att aflöpa
ärligt, ty motståndaren skulle komma att bruka trolldomskonster,
hvarför det vore bäst, att han själf gjorde detsamma.</p>

<p class='c000'>»Sådant behagar mig icke», svarade han visserligen,
men han begaf sig dock till spåkvinnan Tordis, som lofvade
att taga sig af honom, ifall han ville stanna i hennes hus
öfver natten. Sedan berättar sagan följande:</p>

<p class='c000'>»Han vaknade, i det han kände en hand lätt trefva
under täcket uppe vid hans hufvud.</p>

<p class='c000'>»Då han frågade, hvem där var, smög sig någon bort
och försvann ut igenom dörren.</p>

<p class='c000'>»Kormak for efter och såg, att det var Tordis.</p>

<p class='c000'>»Hon stod då på det ställe, där striden nästa dag
skulle utkämpas, och en gås stack fram under hennes
kappa.</p>

<p class='c000'>»Han sporde henne, hvad nu skulle ske.</p>

<p class='c000'>»Hon satte gåsen ned och sade:</p>

<p class='c000'>»Hvarför kan du då icke hålla dig lugn?»</p>

<p class='c000'>»Då gick han in och lade sig, men han höll sig vaken
för att se, hvad hon tog sig för.</p>

<p class='c000'>»Tre gånger kom hon tillbaka, och hvarje gång såg
han hennes ansträngningar.</p>

<p class='c000'>»När han sista gången följde ut efter henne, såg han,
att hon slaktat två gäss och låtit blodet rinna samman i
<span class='pageno' id='Page_126'>126</span>en bolle. Hon höll i den tredje gåsen och ärnade sticka
också den.</p>

<p class='c000'>»Hvarför mödar du dig så där, kära mor?» sporde han.</p>

<p class='c000'>»Det sannar sig, Kormak», svarade hon, »att det icke
är så lätt att gifva dig hjälp. Nu hade jag tänkt att förgöra
det onda öde, som genom trolldom är lagdt på dig
och Stengärd. I haden fått hvarandra, ifall jag kommit
att sticka den tredje gåsen, utan att någon vetat om det.»</p>

<p class='c000'>Men Kormak sade, att han ej trodde på slikt.»</p>

<p class='c000'>Änskönt den magiska operationen här misslyckades,
gifver ju skildringen oss dock en inblick i sättet, huru en
sådan försiggått i forntiden. —</p>

<p class='c000'>Den kraftigaste arten af trolldom var <em class='gesperrt'>säjden</em>.</p>

<p class='c000'>Hvari denna egentligen bestod, vet man icke; för sitt
utöfvande kräfde den emellertid sång och en säjdstaf, som
den säjdande höll i handen, samt en s. k. »säjdhjall», en
upphöjning eller ett slags altare, hvarpå hon eller han hade
sin plats under trolldomsakten.</p>

<p class='c000'>Oftast var det kvinnor, som sysslade med säjd. »Så
mycken oanständighet», säger Snorre i Ynglingasagan,
»följer med denna trolldomsart, att karlar anse det skamligt
att öfva den — den är häxornas idrott.» På ett annat
ställe heter det, att den plägade medföra en »stygg svaghet»,
hvarför det ansågs ovärdigt för män att taga någon
befattning därmed.</p>

<p class='c000'>Häraf kan man möjligen sluta, att säjden varit förbunden
med åtskilliga, operationer och ceremonier, något,
som synes framgå äfven af den omständigheten, att förberedelserna
vanligen brukade taga sin början om aftonen,
medan trolldomsaltaret först bestegs nästa dag.</p>

<p class='c000'>Med säjd kunde de kraftigaste värkningar åstadkommas.</p>

<p class='c000'><span class='pageno' id='Page_127'>127</span>Vanligast var det oväder, isynnerhet hagel och storm,
som därmed väcktes.</p>

<p class='c000'>Med säjd fick man hafsvikarne fyllda med fisk. Dagens
ljus kunde ombytas till mörker; och en trollkarl på Island
fick t. o. m. jorden att öppna sig under den förste missionären
Tångbrand, så att denne var nära att sjunka ned
däri med sin häst.</p>

<p class='c000'>Den trollkunnige Lodmund den gamle och en annan
säjdkarl framkallade och förändrade Jökul-åns lopp på
Island.</p>

<p class='c000'>Naturens lagar förändrades. Det trä, som trollpackan
Turid förhäxat för att få den fredlöse Grette dräpt, seglade,
såsom vi sett, emot vinden. Hvad man än gjorde vid det,
kom det alltid tillbaka. Det liflösa värkade sålunda mot
ett bestämdt mål, såsom vore det lefvande och viljande.
Det kunde icke förstöras.</p>

<p class='c000'>För att få utrönt, hvem som borde i en flock vara de
andres anförare, lät en säjderska ställa alla männens spjut
tillsammans och förkunnade, att den skulle vara herre, i
hvars spjut det klang, hvarefter hon ställde så till, att den
mannens spjut gaf ljud ifrån sig, som hon själf ville
upphöja.</p>

<p class='c000'>Genom säjd kunde djuren få åtminstone halft människoförstånd
samt människomål i munnen: den hund, som sattes
till konung öfver Tronderna, blef på det sättet förtrollad,
att han talade och skällde ömsevis.</p>

<p class='c000'>Människorna kunde göras »hårda» eller osynliga, men
äfven allehanda sjukdomar kunde tillfogas dem, och sinnelag
kunde de bringas att skifta.</p>

<p class='c000'>Mycket ofta säges det, att en moder kunde säjda sin
son osårbar: vapen fäste icke vid honom. —</p>

<p class='c000'>Var alltså säjden på grund af det sätt, hvarpå den
<span class='pageno' id='Page_128'>128</span>öfvades, en mindre väl anskrifven trolldomsart, så var dock
trolldomen, öfverhufvud taget, ej ansedd såsom något ondt.</p>

<p class='c000'>Någon söndring mellan svart och hvit magi synes
icke hafva funnits i Norden.</p>

<p class='c000'>Trolldomen var god, om den användes för att gagna,
men ond, om den vållade skada. Det var blott resultatet,
som gjorde handlingen nedrig eller ärelös.</p>

<p class='c000'>Detta är ett ytterligare bevis för, att man ej tänkte
sig trolldomen utförd med dämoners eller onda andars tillhjälp;
utan bestod den, såsom vi redan framhållit på tal
om runor och galdrar, uteslutande i ordets invärkan på det
eller den, hvaremot den riktades.</p>

<p class='c000'>Härigenom kan äfven det mycket märkliga fenomen
förklaras, att nordboarne alldeles icke hyste någon fruktan
för trolldomen. Tvärtom gick man den frimodigt och käckt
på lifvet. Ja, äfven de värsta trollkarlar och häxor förmådde
man öfvervinna med klokhet och mod, såsom vi
snart skola se.</p>

<p class='c000'>Allt detta skulle hafva varit otänkbart, ifall trollkarlen
eller häxan stått i förbund med andar, som varit människorna
öfverlägsna, ty andarne skulle nog hafva både varnat
och värnat dem.</p>

<div  class='figcenter id001'>
<img src='images/i0130.jpg' alt='' class='ig001' />
</div>

<div>
  <span class='pageno' id='Page_129'>129</span>
  <h3 class='c001'>Trollkarlar och trollkvinnor.</h3>
</div>

<p class='c006'>Efter denna framställning af den nordiska magiens
väsen och olika arter vilja vi meddela åtskilliga ur sagorna
hämtade berättelser, hvilka belysa de trolldomsöfvandes lif
och gärningar.</p>

<p class='c000'>I spetsen för dessa små forntidsbilder sätta vi en skildring,
som låter oss se, huru trollkunnigheten ställde sig
oegennyttigt i det godas tjänst, i det den gaf sitt skydd
åt de värnlösa och förföljda.</p>

<h4 class='c008'><em class='gesperrt'>Den trollkunnige Vifil räddar Halfdanssönerna.</em></h4>

<p class='c009'>Då konung Frode hade dräpt sin broder Halfdan och
lagt under sig hans rike Danmark, bragtes den senares
unge söner hemligen ut till ön Vifilsö, som var belägen ej
långt ifrån kungaborgen, för att där finna skydd hos sin
faders vän, den gamle, trollkunnige Vifil.</p>

<p class='c000'>Denne ägde stor färdighet i att sjunga trollsånger, och
två hundar hade han, som lydde namnen Hopp och Ho.</p>

<p class='c000'>Om nätterna lät han piltarne uppehålla sig i en jordhåla,
men om dagarne dvaldes de i fria luften ute i åldringens
lundar, ty ön var till hälften bevuxen med skog.</p>

<p class='c000'>Emellertid var kung Frode mycket missnöjd med, att
de båda piltarne undkommit. För att få dem i sitt våld
och sedan bringa dem om lifvet lät han uppsöka alla valor
och alla spåmän i hela landet och lät dem rannsaka det
<span class='pageno' id='Page_130'>130</span>från den ena ändan till den andra. Ja, de genomspäjade
till och med öar och skär längst ute i hafvet; men piltarne
funnos icke.</p>

<p class='c000'>Han lät sedan hämta till sig galdermän, som med
runors hjälp förmådde utforska fördolda ting, och dessa
förklarade, att brorsönerna ingalunda fostrades å land men
voro likväl ej fjärran från honom.</p>

<p class='c000'>»Vida ikring hafva vi letat efter dem», invände han,
»och minst kan man väl vänta, att de skola vara här i
närheten. Visserligen ligger ej så långt härifrån en ö, som
vi ännu ej genomsökt: men ingen bygd finnes där; där bor
blott en fattig fiskare.»</p>

<p class='c000'>»Där skolen I dock först leta», förklarade galdermännen;
»ty för våra ögon hvilar mycket dunkel öfver denna
ö. Det är oss icke lätt att klart genomse denne gubbes
hus, och frukta vi för, att han är framsynt och att han
visst icke är den, han anses vara.»</p>

<p class='c000'>»Då skola vi genomspäja ön», utbrast Frode; »fastän
det tyckes mig besynnerligt, att en gammal fiskargubbe
understår sig att, oss till trots, gömma dessa kungasöner.»</p>

<p class='c000'>Tidigt en morgon vaknade gubben Vifil ute på ön.</p>

<p class='c000'>»Mycket underligt», utropade han, »är nu på färde;
hit hafva stora och mäktiga fylgjor kommit. Stån upp,
Halfdans söner, Roar och Helge, och hållen eder i mina
skogar i dag!»</p>

<p class='c000'>De lupo strax till skogs. Och det gick, som Vifil förutsett,
att kung Frodes män kommo till ön och sökte efter
piltarne öfver allt, där det föll dem in; men ingenstädes
funnos de.</p>

<p class='c000'>Och fastän fiskargubben syntes dem mycket misstänkt,
lämnade de dock till sist hans ö och anmälte för konungen,
att deras letande varit förgäfves.</p>

<p class='c000'><span class='pageno' id='Page_131'>131</span>»Då hafven I stöfvat uselt», sade han; »denne gamling
är mäkta trollkunnig, och därför mån I ögonblickligen
fara samma väg tillbaka, så att han icke hinner att dölja
dem mera, ifall han hafver dem hos sig.»</p>

<p class='c000'>Som de måste lyda konungen, drogo de för andra
gången öfver till ön.</p>

<p class='c000'>Då sade fiskaren Vifil till svennerna:</p>

<p class='c000'>»Längre är det eder icke förunnadt att vara i ro —
hasten till skogs igen, så fort I det förmån!»</p>

<p class='c000'>Och svennerna gåfvo sig i väg.</p>

<p class='c000'>Snart kommo männen rusande upp i land. De begärde
att ännu en gång få spana där, och Vifil lät allt stå öppet
för dem. Men huru de än letade, gjorde de ingen fångst;
och med oförrättadt ärende måste de återvända till konung
Frode.</p>

<p class='c000'>»Ej skall man längre», sade han, »sköta denne gubbe
lamt och mesigt. Själf vill jag tidigt i morgon fara till ön.»</p>

<p class='c000'>Och så begaf han sig dit.</p>

<p class='c000'>Mycket bekymrad vaknade åldringen Vifil. Han såg,
att nu måste det handlas hastigt, och han sade till piltarne:</p>

<p class='c000'>»Nogsamt skolen I lystra, när jag högt ropar på mina
hundar Hopp och Ho, ty detta är ett tecken till, att ofrid
landat vid ön. Löpen då till eder jordkula och gömmen
eder där, ty Frode, er frände, är nu själf med om att
spana efter er. Med allsköns underfundig list sträfvar han
efter edert lif, och jag ser icke nu, hur jag skall kunna
dölja er längre.»</p>

<p class='c000'>Därpå gick gubben Vifil ned till stranden, dit konungens
skepp redan hunnit. Han låtsade sig ej se dem. Sina
blickar lät han fara så hastigt öfver all den boskap, som
betade där, att de alls icke fäste sig vid den i land stigne
konungen eller hans folk.</p>

<p class='c000'><span class='pageno' id='Page_132'>132</span>Kung Frode befallte, att mannen skulle gripas. Så
skedde, och han leddes fram till konungen, som sade:</p>

<p class='c000'>»Du är en slug och slipad trollkarl, du — säg mig,
hvar kungasönerna äro att finna, ty du vet det.»</p>

<p class='c000'>»Hell eder, herre», svarade Vifil; »släppen mig genast
ty äljes rifver vargen mina får.»</p>

<p class='c000'>Och han ropade högt:</p>

<p class='c000'>»Hopp och Ho, hjälpen fåren, ty jag kan icke rädda
dem!»</p>

<p class='c000'>»Hvem ropar du på?» frågade konungen.</p>

<p class='c000'>»Så heta mina hundar», sade han. »Och söken I, så
mycket I orken; icke tror jag, att I hos mig skolen hitta
några kungasöner; tvärtom förundrar det mig storligen,
att I menen, det jag gömmer folk här, eder till trots.»</p>

<p class='c000'>»Nog är du en knipslug karl», fortsatte konungen;
»men hädanefter skola de ej kunna hålla sig i smyghålen
här, om de också hittills det gjort; och vore all rättvisa
skipad, om du toges ur lifvet.»</p>

<p class='c000'>»Slikt står i eder makt, herre», sade Vifil; »och haden
I i så fall haft något värkligt ärende hit och ej endast
vändt meningslöst tillbaka.»</p>

<p class='c000'>»Jag nännes icke att dräpa dig», återtog konungen,
»fast nog är det oklokt att icke göra det.»</p>

<p class='c000'>Därpå drog han åter hem, och åldringen Vifil skaffade
sedan svennerna bort från ön, sedan han spått dem, att de
skulle blifva fräjdade män.</p>

<hr class='c007' />

<p class='c000'>En annan berättelse skildrar, huru den framstående
isländske <em class='gesperrt'>skalden Tormod Kolbrunarskald</em> borta på
Grönland räddas genom trolldom. Här få vi äfven se en
trollkvinna stadd i fullt »arbete».</p>

<p class='c000'><span class='pageno' id='Page_133'>133</span>Då Tormod hämnats sin fosterbroder Torgers död genom
att på tinget å Gardar vid Ejnarfjorden på Grönland fälla
såväl hans baneman, landets näst ypperste höfding Torgrim
Ejnarsson, som dennes tre systersöner, togs han, Tormod,
hemligen emot af en man vid namn Gamle, som var en
stor jägare, och dennes hustru Grima, »en rask kvinna,
duktig i mycket, god läkekvinna samt trollkunnig».</p>

<p class='c000'>De båda makarne bodde innerst vid Eriksfjorden uppe
under jöklarne, och »sällan kommo de till annat folk, och
andra kommo icke häller till dem».</p>

<p class='c000'>Tormod höll sig dold hos dem. Han var dömd fredlös
på tinget.</p>

<p class='c000'>Så hände det om våren, att den af honom dräpte Torgrims
syster Tordis, hvars söner han äfven fällt, våndades
svårt i sömnen en natt, och man menade, att det visst
vore bäst att väcka henne, men hennes ende kvarlefvande
son Bodvar sade:</p>

<p class='c000'>»Låt min moder hafva sin dröm; måhända något uppenbarar
sig för henne, som hon gärna vill veta.»</p>

<p class='c000'>När hon sedan vaknade, drog hon anden tungt.</p>

<p class='c000'>»Du hade det svårt i sömnen, moder», sade sonen;
»har något visat sig för dig i drömmen?»</p>

<p class='c000'>»Vida omkring har jag varit i natt», svarade hon,
»och nu vet jag, hvad jag icke visste förr: Tormod, mina
söners och dina bröders baneman är ännu i lifvet — han
håller till hos Grima och Gamle i Eriksfjorden. Nu vill
jag fara dit och med en smädlig död löna Tormod för
all den skada, han vållat oss. Men först skola vi draga
till Torlef Leifsson, den mäktige höfdingen på Brattalid,
och bedja honom göra oss sällskap. Han håller alltid sin
hand öfver det folket där borta och skall icke tåla, att
något ondt vederfares dem.»</p>

<p class='c000'><span class='pageno' id='Page_134'>134</span>Sonen Bödvar var redo att genast fara med. Och midt
i natten stodo de upp, togo en skuta, som de bemannade
med femton man, och rodde till Eriksfjorden. Det var den
årstid, då det är ljust om nätterna.</p>

<p class='c000'>Samma natt, berättas det, våndades Grima svårt i
sömnen. Tormod Kolbrunarskald bad mannen Gamle väcka
henne, men han svarade:</p>

<p class='c000'>»Grima vill icke väckas, ty ofta händer det, att hon
under sömnen får veta ting, som tyckas henne viktiga.»</p>

<p class='c000'>De talade ej mera härom, och om en stund vaknade
Grima.</p>

<p class='c000'>»Du gaf dig illa i sömnen», sade Gamle; »hvad drömde
du?»</p>

<p class='c000'>»Så mycket drömde jag», genmälte hon, »att jag vet, att
Tordis från Långonäs är stadd på färd med femton huskarlar
och att hon ärnar sig hit; ty genom trolldom har hon
fått kunskap om, att Tormod, skalden, är hos oss; och
hon tänker taga honom af daga. Nu är min önskan, Gamle,
att du stannar hemma i dag och ej går ut på jakt, ty I
ären alldeles icke för många, du och Tormod, när femton
man komma emot eder, hälst som han, Tormod, är sårad
och för den skull icke vapenför. Och ingen lust har jag
att sända er upp bland jöklarne; nej, hällre mån I hålla
er hemma.»</p>

<p class='c000'>Emellertid kom kvinnan Tordis till höfdingen Torkel
Leifsson, som efter åtskilliga invändningar dock till sist
följde henne på eget skepp tillsammans med tjugo man,
ty han ville ej vara henne underlägsen, ifall de skulle
blifva osams.</p>

<p class='c000'>Grima ägde en vidlyftig stol, å hvars rygg en stor
bild af Tor var utskuren. Om morgonen sade hon:</p>

<p class='c000'>»Nu vill jag ordna arbetet i dag. Midt på stugogolfvet
<span class='pageno' id='Page_135'>135</span>sätter jag min stol, och den skall du sitta i, Tormod, när
de främmande komma hit. Och så länge Tordis är här i
huset, må du ej resa dig upp ifrån den. Ja, du må sitta
kvar där, om det ock tyckes dig sällsamt, hvad här sker,
ty det skall ej gagna till något att krypa undan i vrårna,
om döden ändock är dig bestämd. Du, Gamle, skall hänga
en kittel öfver elden och koka sälkött däri. Du skall
kasta allsköns sopor på elden och se till, att det ryker
duktigt. Själf skall jag sitta i dörren och spinna och taga
emot de främmande.»</p>

<p class='c000'>De gjorde, som Grima befallte. Då höfdingen Torkel
Leifssons och Tordis skepp styrde mot land, satte Tormod
Kolbrunarskald sig på stolen, Gamle hängde upp
kitteln och lade sopor på elden, så att röken rullade omkring
i huset och det blef så tjockt mörker, att man intet
kunde se.</p>

<p class='c000'>Grima satte sig vid tröskeln och spann och sjöng
något, som ingen kunde förstå.</p>

<p class='c000'>Under tiden lade skeppen i land, och besättningen
gick upp till gården.</p>

<p class='c000'>Grima hälsade på höfdingen Torkel och bad honom
stanna där, men han svarade:</p>

<p class='c000'>»Tordis från Långonäs är med här i följet; hon är viss
på, att hennes skoggångsman Tormod döljer sig hos dig.
Nu är det vår vilje, att du utlämnar honom, om du vet,
hvar han är, ty det kan bekomma dig illa, om du håller
undan en fredlös man för Tordis och hennes son».</p>

<p class='c000'>»Jag finner det besynnerligt», svarade Grima, »att
den tanken kan falla Tordis in, att jag gömmer en fredlös
man för så mäktigt folk som de på Långonäs, då jag
sitter här med bara en enda man i huset.»</p>

<p class='c000'><span class='pageno' id='Page_136'>136</span>»Ja, visst är det underligt», sade Torkel, »men lika
fullt skola vi nu rannsaka gården här.»</p>

<p class='c000'>»Det skullen I hafva fått», återtog hon, »äfven om I
ej haft så mycket folk med eder. Alltid är det mig en
glädje att se dig i mitt hus, men illa behagar mig Ejnarfjordingarnes
våldsamhet och den ödeläggelse, de tillärna
mitt hus.»</p>

<p class='c000'>»Blott jag och Tordis skola gå in och rannsaka»,
sade Torkel.</p>

<p class='c000'>Därpå gingo de in i huset; men länge dröjde de ej
därinne, ty husen voro ej stora, och när de ryckte upp
dörren till hvardagsstugan, var denna så full af rök, att
de intet kunde se. Sedan gingo de ut och genomletade
gården.</p>

<p class='c000'>»Jag kunde icke rätt se, hur det stod till därinne i
stugan», sade Tordis, »för rökens skull, som var där. Nu
skola vi gå dit igen och taga bort luckorna, så att röken
kan komma ut och vi kunna se oss omkring en smula.»</p>

<p class='c000'>Tordis och hennes son gingo hän till stugan och togo
bort luckorna. När röken drifvit bort, sågo de Grimas
stol stå midt på golfvet, och bilden af Tor med hammaren
syntes på ryggstödet; men Tormod Kolbrunarskald sågo
de alls icke till.</p>

<p class='c000'>»Det finnes ännu hedendom kvar hos Grima», sade
Tordis, när de åter utkommit; »ty jag såg guden Tors bild
på hennes stol.»</p>

<p class='c000'>»Ja, sällan kommer jag till kyrkan», svarade hon,
»för att där höra lärda mäns predikningar, ty jag hafver
lång väg dit och icke just mycket folk här hemma, som
kan se till huset. Men ofta när jag ser Tors bild, som jag
kan både bryta itu och bränna, så snart jag det vill,
rinner det mig i sinnet, huru mycket större han är, som
<span class='pageno' id='Page_137'>137</span>hafver skapat jord och himmel och alla ting, synliga och
osynliga, och som gifver lif åt allt och ingen mäktar öfvervinna.»</p>

<p class='c000'>»Kan vara, att slikt rinner dig i sinnet», återtog Tordis,
»men vore icke din vän, höfdingen Torkel, här med så
många män i sitt följe, så skulle jag nog ha kunnat krama
sanningen ur dig, ty jag är viss om, att du vet, hvar
Tormod gömmer sig.»</p>

<p class='c000'>»Nu går det, som ordspråket säger», återtog Grima,
»att ofta tager den miste, som måste gissa sig fram, äfvensom,
att den alltid af något hägnas, hvars dödsstund ännu
icke är inne. Men du kan behöfva, att goda andar vaka
öfver dig, så att djäfvulen ej får den makt med dig, som
du gärna unnar honom; ty det kan ursäktas, att man stundom
gissar miste, men icke det, att man tviflar på sanningen,
då man får den i händerna.»</p>

<p class='c000'>Därmed skildes de. Tordis och höfdingen Torkel vände
åter hem, och Tormod Kolbrunarskald var räddad. —</p>

<hr class='c007' />

<p class='c000'>En annan af sagorna har att berätta om en <em class='gesperrt'>enlevering</em>,
som man söker företaga med tillhjälp af en trollkvinna,
men hvars fullbordande hindras af en annan trollkunnig
person.</p>

<p class='c000'>Den rike bonden Vemund på Island kom en dag till
sin frände Narve och talade om för honom, att han hade ett
giftermål i tankarne, och han bad Narve vara sin böneman.</p>

<p class='c000'>Hallstens dotter Tora på gården Höfde var kvinnan,
han ville äga.</p>

<p class='c000'>Men Narve svarade, att den planen säkerligen icke
kunde få någon framgång, ty mön var redan en annans
fästekvinna, nämligen bonden Helges i Årskog.</p>

<p class='c000'><span class='pageno' id='Page_138'>138</span>»Det giftermålet likar mig ändock», förklarade Vemund;
»ifall du förmår skaffa mig henne.»</p>

<p class='c000'>Sedan foro de, tio man i följet, bort till en kvinna
vid namn Isgärd och togo natthärbärge hos henne. Hon
var en ansedd kvinna, synnerligen trollkunnig, och det är
berättadt, att hon var giljaren Vemunds väninna.</p>

<p class='c000'>Hon gaf det rådet, att de redan nästa dag skulle rida
bort till några båtskjul, som voro resta i närheten af den
åtrådda möns fädernegård Höfde, där hennes bröllop komme
att firas.</p>

<p class='c000'>»Kanhända I i morgon», sade hon, »kunnen få eder
något byte, ty då kommer brudföljet att draga där förbi.»</p>

<p class='c000'>Nästa dag redo de bort till båtskjulen, såsom hon
tillrådt, och höllo sig dolda där, medan gästerna samlade
sig uppe i bröllopsgården.</p>

<p class='c000'>Bland dem var en vettig och trollkunnig man vid
namn Stenfinn, hvilken var bjuden för att roa de andra.</p>

<p class='c000'>Det är berättadt, att bruden själf satt i sin frustuga
omgifven af många andra mör, till dess tiden var inne,
då kvinnorna skulle infinna sig i bröllopshallen. Då kom
en af huskarlarne för att hämta dem. Han tog bruden
Tora i hand och ledde henne öfver tröskeln, medan de
andra följde.</p>

<p class='c000'>Men så snart de kommit ut på gården, sänkte sig
öfver dem ett sådant mörker, att de icke kunde se en
hand för sig, och huskarlen fick sig i detsamma ett hårdt
slag mellan skuldrorna och ett annat i hufvudet. En väldig
stormby tog fatt i bruden, så att hon i ett enda tag for
ned till det ena båtskjulet.</p>

<p class='c000'>Då hördes i dess dörr ett högt rop:</p>

<p class='c000'>»Tagen nu Tora, om det är eder angeläget att få
henne, såsom I hafven sagt!»</p>

<p class='c000'><span class='pageno' id='Page_139'>139</span>Giljaren Vemund och hans män rusade fram. De
grepo Tora, och Vemund satte henne framför sig upp
på hästen. Sedan sprungo de andra i sadeln, och de redo
bort med bruden.</p>

<p class='c000'>Men när de nådde fram till en gård, där en bonde
vid namn Gunnsten bodde, häjdades deras ridt.</p>

<p class='c000'>Det kom sig af den sluge Stenfinns trolldom inne i
bröllopsgården; hvarom följande förtäljes.</p>

<p class='c000'>Brudens fader Hallsten fann alltsamman mycket betänkligt,
när huskarlen kom in och berättade för honom,
hur han själf erhållit två dryga slag och bruden blifvit
bortfäjad under så svart mörker, att han alls icke såg,
hvarthän hon for.</p>

<p class='c000'>Hallsten kunde förstå, att mörkret manats fram af
trolldom, och han hade sina skäl att antaga, att bonden
Vemund hade sin hand med i detta. Och hit och dit
talade man härom i bröllopsgården.</p>

<p class='c000'>Då fick man se den trollkunnige Stenfinn sätta sig
kapprak upp och stirra framför sig ned på jorden utan
att säga ett ord.</p>

<p class='c000'>Till sist frågade man honom, om han kände något till,
hvad det blifvit af bruden.</p>

<p class='c000'>Han svarade, att därom ägde han godt besked, men
ingenting ville han yppa, så vida de ej först förärade
honom tre mark i silfver. Strax förklarade man, att detta
vore alldeles icke för mycket begärdt, blott den vanära
kunde aftvås, som träffat huset. Och brudgummen Helge
försäkrade, att det silfver, som gafs åt Stenfinn, kom i
goda händer.</p>

<p class='c000'>Sedan han tagit emot silfret, yttrade han, att mången
toge skada af sin enfald, och vore de samt och synnerligen
<span class='pageno' id='Page_140'>140</span>något klena i förståndet, när de ej kunde begripa,
hvad det blifvit af bruden.</p>

<p class='c000'>Och nu berättade han, att den trollkunniga Isgärd
kommit och svept sitt fotskinn kring huskarlens hufvud.</p>

<p class='c000'>»Och däraf kom mörkret och stormvinden, som föste
henne ned till båtskjulet.»</p>

<p class='c000'>Vidare omtalade han, att kvinnoröfvaren Vemund och
hans följe hållit sig gömda där.</p>

<p class='c000'>»Och de togo Tora», slöt han, »och redo sin väg med
henne. Men nu skall jag försinka den ridten.»</p>

<p class='c000'>Därefter steg brudgummen Helge med nitton man
till häst, och vid bonden Gunnstens gård upphunno de
Vemund.</p>

<p class='c000'>Strax blef det strid där i backen, och tre män stupade
af Vemunds följe, två af Helges.</p>

<p class='c000'>En af gårdens huskarlar, som befann sig ej långt från
kampplatsen, sprang skyndsamt hem och förtalde sin
husbonde striden.</p>

<p class='c000'>Denne begaf sig genast ut för att skilja de kämpande
åt. Och sedan han förklarat, att han skulle bringa rivalen
Vemund hjälp, om ej Helge ögonblickligen förfogade sig
dädan med sin fästekvinna, tog denne henne till sig, red
hem och höll sitt bröllop med henne, hvarefter förlikning
åvägabragtes mellan honom och Vemund.</p>

<hr class='c007' />

<p class='c000'>Åtskilliga andra berättelser gifva oss tillfälle att iakttaga,
hurusom de trolldomsöfvande ansågos kunna främja
sina konster genom att »gå motsols» eller genom att intaga
de mäst besynnerliga kroppsställningar.</p>

<p class='c000'>Rörelsen emot solen grundar sig utan allt tvifvel på
tillbedjan af denna himlakropp. Nästan alla folk, som bevarat
<span class='pageno' id='Page_141'>141</span>sina vidskepliga föreställningar, anse en rörelse
»motsols» som olycklig eller olycksbådande. På Orkenöarna
t. ex. skulle mången sjöman än i dag tro, att det varslade
om stora faror, ifall han, i det att han stack ut med sin
båt, händelsevis kom att vrida den i ifrågavarande riktning.</p>

<p class='c000'>Det berättas, att medan höfdingen Ingemunds båda
söner voro som bäst sysselsatta med ett öfverfall på trollkarlen
Rolleif, som fällt deras fader, fingo de se hans äfven
i trolldom välförfarna moder Ljot närma sig för att gifva
sonen hjälp. Hon kom i en underlig skepnad. »Med ena
foten kastad öfver hufvudet och med detta stucket fram
mellan benen», gick hon »motsols»; och afskyvärda voro
hennes ögonkast, ty hon »förvred ögonen på trolldomsvis».</p>

<p class='c000'>Då dräpte bröderna skyndsamt Rolleif, innan modern
hunnit fram.</p>

<p class='c000'>»Ja, ja», sade hon; »det var dock nära, att jag fått
hämnas min son — I hafven lyckan med eder, Ingemunds
söner!»</p>

<p class='c000'>Då de frågade, huru hämden skulle ha tillgått, svarade
hon, att, om de blott icke först fått sikte på henne, skulle
hon hafva vridit hela ängden om för dem båda, så att de
blifvit galna och lupit ikring som förvildade djur.</p>

<p class='c000'>Därefter fällde de äfven henne.</p>

<hr class='c007' />

<p class='c000'>Särskildt oemotståndlig ansågs galdersångernas makt
helt naturligt vara, när säjdmän sjöngo dem.</p>

<p class='c000'>Sålunda kommo en mörk natt den från Söderöarna
stammande säjdmannen Katkel, hans hustru Grima och deras
söner Hallbjörn Slipstensöga och Stigande fram till den
mäktige höfdingen Rut Härjulfssons gård, och som de
menade sig hafva åtskilligt att här taga hämd för, anställde
<span class='pageno' id='Page_142'>142</span>de invid husen en stor säjd och läto sedan sina trollsånger
ljuda.</p>

<p class='c000'>De innevarande lyssnade och undrade, hvad detta
sjungande betydde. Det var fagert att höra.</p>

<p class='c000'>Då befallte husbonden Rut, som ensam kände melodierna,
att ingen finge gå ut den natten, och alla skulle de
hålla sig så vakna de kunde; då skulle ingen skada ske.</p>

<p class='c000'>Men icke desto mindre föll den ene efter den andre
i sömn, allt medan sjungandet därute fortfor.</p>

<p class='c000'>Rut själf var längst vaken, men till sist somnade
också han.</p>

<p class='c000'>Emellertid fanns det en, som ej alls kunde få någon
ro i sömnen. Det var den tolfårige Kåre, husbondens
vackraste son, som han därtill höll mycket af; honom var
det, trolldomen isynnerhet gällde. Till sist sprang han
upp ur sängen, blickade ut i mörkret och gick hän emot
säjden.</p>

<p class='c000'>I detsamma föll han död till jorden.</p>

<p class='c000'>Om morgonen saknade Rut sin unge son. Han fanns
liggande död ej långt från husdörren.</p>

<hr class='c007' />

<p class='c000'>Liksom den trollkunnige förmådde döfva den ena eller
den andra stridande partens vapen, så att dessa ej beto,
och därigenom bestämma stridens utgång, så kunde han
söka nå samma syfte genom att hålla sig dold i närheten
af valplatsen och från sitt gömställe invärka på dem, han
unnade nederlag.</p>

<p class='c000'>Kort innan en strid mellan de nyss nämde Ingemundssönerna
Torsten och Jökul samt storbonden Mår Jörundsson
skulle taga sin början, drog sig dennes gode vän, trollkarlen
Torgrim Skinnhufva, tillbaka med orden:</p>

<p class='c000'><span class='pageno' id='Page_143'>143</span>»Nu vill jag gömma mig undan; måhända gör jag
eder därmed en bättre tjänst än om jag strider vid
eder sida.»</p>

<p class='c000'>När striden varat en stund, sade Ingemundssonen
Jökul:</p>

<p class='c000'>»I dag rosar jag ej mitt svärd Ättartungas bett.»</p>

<p class='c000'>»Ja, det se vi allt prof på», svarade brodern Torsten,
»däremot äro många af våra egna män redan sårade.»</p>

<p class='c000'>Jökul fortsatte emellertid att strida främst i flocken,
och han högg med kraft åt bägge sidor. Han var en
öfvermåttan stark och modig man; men alla hans hugg
krossade blott — de beto ej.</p>

<p class='c000'>»Hafver då lyckan alldeles vikit ifrån dig, Ättartunga?»
utropade Jökul; »eller hur är det, broder Torsten?»</p>

<p class='c000'>»För mig ser det ut», svarade denne, »som om de
män, jag fäller, strax stode upp igen. Men något faller
mig in: sen I någonstädes till Mårs hjärtevän, Torgrim
Skinnhufva?»</p>

<p class='c000'>Hans folk sade sig ej kunna se honom. Då bad han
brodern Jökul draga sig ur striden för att jämte honom
leta efter Torgrim, som måhända gömde sig för dem.
Under tiden finge de andra hålla uppe kampen.</p>

<p class='c000'>Därpå började bröderna söka efter Torgrim.</p>

<p class='c000'>»Nu ser jag honom», ropade Jökul med ens — »där
skymtar den djäfvulen fram!»</p>

<p class='c000'>»Ja, där ligger räfven», inföll Torsten; och i detsamma
sneglade han till dem, där han låg ej långt från den förbirinnande
ån.</p>

<p class='c000'>Då bröderna foro mot honom, lopp han ned till ån.
Men Jökul kom honom så nära, att han nådde honom med
sitt svärd, och han högg hela baken af honom i det ögonblick,
han störtade sig ut i vattnet.</p>

<p class='c000'><span class='pageno' id='Page_144'>144</span>Det ställe, där Torgrim Skinnhufva sprang i, kallades
sedan Hufvohölen.</p>

<p class='c000'>»Nu skall du bita, Ättartunga!» utbrast Jökul, och
brodern menade också, att slöheten nu var försvunnen.</p>

<p class='c000'>Sedan återvände de till striden, och bådas klingor
hade fått igen sitt forna bett; hvarför äfven segern blef
deras.</p>

<hr class='c007' />

<p class='c000'>I en af de mystiska sagorna omtalas en trollkvinna,
som, till egen ofärd, följde sin skyddsling i drabbningarne.</p>

<p class='c000'>Under en strid, som hölls på Vänerns is mellan de
båda svenska konungarne Halding och den danske konungen
Olof, uppträdde hon jämte sin skyddsling, den trollkunnige
kämpen Helge den tappre, på svenskarnes sida.</p>

<p class='c000'>Hennes namn var Lara, och hon var klädd i svanhamn.</p>

<p class='c000'>Med sådan trolldomsröst sjöng hon, att danskarne
knappast förmådde värja sig.</p>

<p class='c000'>Men när Helge kom att under striden skifta hugg med
den förut nämde isländingen Romund Greipsson, hvars
åtta bröder han fällt i flock, medan hon sjungit, var han
nog olycklig att lyfta sitt svärd så högt, att det »sönderskar
svanens ben och därpå gick ned i jorden ända till
fästet».</p>

<p class='c000'>»Nu är all min lycka faren», sade Helge den tappre;
»illa är det, att jag mister dig, Lara!»</p>

<p class='c000'>»Ja», inföll Romund, »den största skada hafver du nu
själf tillfogat dig, då du drap din egen frilla Lara. Förvisso
hafver lyckan öfvergifvit dig.»</p>

<p class='c000'>Och i detsamma föll kvinnan död ned, och Helge fälldes
af sin motståndare.</p>

<hr class='c007' />

<p class='c000'><span class='pageno' id='Page_145'>145</span>De mera ondsinta bland de trollkunniga männen och
kvinnorna voro ej att leka med, om de en gång blifvit
retade. Deras hämd drabbade säkert, vare sig den togs
ut handgripligen eller med trolldomsfinter.</p>

<p class='c000'>Två små gossar, Alf och Gunnbjörn, söner af Finnbåge
den starke, roade sig ofta med att besöka en trollkarl,
som bodde i närheten af fadrens gård. De funno stort
nöje i att retas med honom.</p>

<p class='c000'>Han hette Modskägg och var en gammal gubbe, hatad
af alla för sin ondska. Därtill troddes han kunna skifta
hamn, och ofta hade Finnbåge tänkt drifva bort honom,
men det blef aldrig af.</p>

<p class='c000'>Gossarne gjorde honom vid sina besök många elaka
spratt, och alltjämt blef han förgrymmad på dem. Till
sist hotade han att prygla dem. Men ju mera rasande
han blef, desto större blef deras nöje. Och fastän deras
moder förbjöd dem denna lek, fortsatte de den dock.</p>

<p class='c000'>När de så en dag åter sprungo till trollkarlens hus,
funno de dörren stängd.</p>

<p class='c000'>Modskägg var emellertid hemma och höll på med att
snida en stor bygel af horn.</p>

<p class='c000'>»Är Modskägg därinne?» ropade Alf högt; »öppna
dörren!»</p>

<p class='c000'>»Aldrig skolen I mer komma hit in», svarade han.</p>

<p class='c000'>»Nu ärnar du ställa till något ondt», återtog Alf;
»och är du den ledaste människa på jorden, har man
sagt — du kan ju skifta hamn! Du är ett troll, fastän du
synes vara en man.»</p>

<p class='c000'>Detta blef Modskägg för drygt; han störtade ut, grep
med hvar sin hand båda svennerna och slog dem mot en
stor sten, så att deras hjärnor runno ut.</p>

<p class='c000'>Detta fick fadern Finnbåge se, och han skyndade till
<span class='pageno' id='Page_146'>146</span>stället. Visserligen satte Modskägg sig till motvärn, och
kampen blef både, het och långvarig, men till sist fick dock
Finnbåge bukt med mannen.</p>

<p class='c000'>Han sade sedan, att han aldrig fällt en värre fiende,
ty denne var både ond och »hård under armarna». —</p>

<p class='c000'>Två andra ynglingar fingo likaledes erfara vådan af
att väcka dens vrede, som kunde hämnas med trolldom.</p>

<p class='c000'>Den unge Ejolf och hans fosterbroder och frände
Torger hade mycket stoj för sig hemma i stugan i Olofsdalen
på Island, och de störde därvid ej sällan en gammal,
trollkunnig gumma, som satt vid sitt arbete och för öfrigt
hade sitt uppehåll där på gården. I synnerhet blef hon
förtretad, när de hade sina brottningslekar. Men ju mer
uppbragt hon blef, dess mer väsnades de.</p>

<p class='c000'>En dag, då de brottades under högt larm och ständigt
tumlade bort, där hon satt, kommo de att rifva ned hennes
arbete på golfvet; då utbrast hon:</p>

<p class='c000'>»I hafven endast ringa heder af att förstöra, hvad jag
här arbetar, och därmed förtörna mig, men nu skall jag
spå eder något: I skolen få röna, att hur god er vänskap
i denna stund än är, skall det dock blifva en bedröflig
ända därpå.»</p>

<p class='c000'>»Du är en dålig spåkäring, du», sade de.</p>

<p class='c000'>»Och likväl», svarade hon, »skall det gå, såsom jag
säger, I mån hafva därom hvad mening som hälst.»</p>

<p class='c000'>Så gingo åren, tills de båda fosterbröderna en gång
under en färd från Norge råkade för en småsaks skull i
så hård tvist, att de drogo vapen emot hvarandra; och
de blefvo af sina män med möda skilda åt.</p>

<p class='c000'>När den åldriga gumman, som de fordom bägge under
sina lekar retat, kort därefter aflidit, förde Ejolf tillsammans
<span class='pageno' id='Page_147'>147</span>med sina huskarlar liket öfver fjorden till närmaste
kyrka.</p>

<p class='c000'>Så snart den trollkunniga blifvit begrafven, började
vädret blifva dåligt. Det kom frost och snöyra, och fjorden
lade sig så långt ut mot hafvet, att de ej kunde med
skepp återvända hem.</p>

<p class='c000'>Detta gjorde, att Ejolf kom att ensam rida hem landvägen
och förbi den gård, Garpsdal, där hans förbittrade
fosterbroder Torger för tillfället uppehöll sig.</p>

<p class='c000'>När han endast var ett kort stycke väg från denna
gård, hände sig, att de båda husbönderna där, bröderna
Stenulf och Kalf, stodo utanför och samtalade. Då fingo
de se några män komma gående hän öfver slätten; och de
tyckte sig se en af dem känd kämpe jämte hans nio män,
hvilka de alla visste nyss hafva stupat i strid.</p>

<p class='c000'>De voro ganska blodiga, och de drogo sig fram förbi
gården. När de kommit till Garpsdalsån, som rinner därinvid,
försvunno de.</p>

<p class='c000'>De båda bröderna blefvo ohyggliga till mods.</p>

<p class='c000'>I samma stund kom boskapsvaktaren på Garpsdal ut
ur fähuset och fick då se en man närma sig på en fager
häst. Han var klädd i hjälm och hade svärd vid sidan
och spjut i handen. Han såg, att det var Ejolf, och gick
in i stugan, där fosterbrodern Torger och några kvinnor
befunno sig.</p>

<p class='c000'>»Nu rider Ejolf förbi gården», sade han; »han tager
sig ståtlig ut.»</p>

<p class='c000'>Då sprang Torger upp, grep sitt spjut och lämnade
rummet. Ejolf hade då kommit in på hemmamarken; och
Torger skyndade efter honom, men han fortsatte sin ridt,
ty han märkte ej, att han hade någon efter sig.</p>

<p class='c000'>Då han kom fram till Garpdalsån, hade denna flutit
<span class='pageno' id='Page_148'>148</span>öfver sina bräddar, så att han måste söka efter ett vadställe.</p>

<p class='c000'>Nu ropade Torger an honom och bad honom stanna,
ifall han tordes.</p>

<p class='c000'>Ejolf hörde ropet och såg sig om — det var fosterbrodern,
som kom löpande. Han sprang af hästen och
for honom till mötes, och då de möttes, jagade de spjuten
genom hvarandra, så att de föllo båda på en gång.</p>

<p class='c000'>Då den vanmakt vikit, som kommit öfver Stenulf och
Kalf efter den syn, de haft, gingo de in i stugan.</p>

<p class='c000'>»Hvar är Torger?» sporde de; och de fingo veta, att
han tagit sitt spjut och gått, när boskapsvaktaren bragt
honom underrättelsen om Ejolf.</p>

<p class='c000'>De skyndade ut, och när de kommo ned till ån, funno
de de båda fosterbröderna fallna, men ännu vid lif. De
stannade hos dem, till dess de dragit den sista sucken, och
förde sedan deras lik till kyrkan.</p>

<p class='c000'>Sålunda gick det i uppfyllelse, som den förtörnade,
trollkunniga gumman hade spått. —</p>

<p class='c000'>En mycket snabb hämd tog det ofvan nämda paret
Katkel och Grima jämte deras söner på en storbonde vid
namn Tord Ingunsson.</p>

<p class='c000'>Som dennes moder hade af dem blifvit hemsökt med
trolldom och plundring, åtog han sig hennes sak och drog
på sin skuta till deras gård Urd på Skalmarnäs. Där
stämde han dem alla för tjufveri och trolldom samt kräfde
skoggångsstraff öfver dem. Han stämde saken till Altinget
och gick sedan åter ombord.</p>

<p class='c000'>Då kommo sönerna Hallbjörn Slipstensöga och Stigande
hem, medan Tord ännu ej kommit synnerligen långt
ut från land.</p>

<p class='c000'>De blefvo rasande, när de hörde, hvad som förefallit,
<span class='pageno' id='Page_149'>149</span>och sade, att ännu hade ingen vågat sig i sådan öppen
fäjd med dem.</p>

<p class='c000'>Strax reste de ett stort trolldomsaltare, hvarpå de allesamman
stego upp och sjöngo sina galdersånger.</p>

<p class='c000'>Då utbröt ett svårt oväder, och Tord Ingunsson och
hans följeslagare kommo snart underfund med, att det var
uppväckt emot dem. Skeppet drefs väster om Skalmarnäs.</p>

<p class='c000'>Tord visade mycken raskhet, och från land kunde man
se, att han kastade allt tungt, utom människorna, öfver
bord, och man väntade, att han snart skulle nå land, enär
han redan klarat de farligaste skären.</p>

<p class='c000'>Men då reste sig med ens ej långt från land en så
väldig bölja, att ingen kunde minnas sig ha sett dess like,
och den vrok sig emot skutan, så att denna strax vände
kölen i vädret.</p>

<p class='c000'>Tord drunknade med allt sitt folk, och skutan splittrades.</p>

<hr class='c007' />

<p class='c000'>När man till sist fann, att sådant trolldomsfolk stiftade
för mycket ondt i bygden, begagnade man sig, märkligt
nog, af samma utväg, som påbjudes i Mose lag: man stenade
dem till döds.</p>

<p class='c000'>Sådant slut fingo omsider både Katkel, hustru Grima
och sonen Stigande, medan Hallbjörn Slipstensöga fördes
långt ut i hafvet och dränktes.</p>

<p class='c000'>Om Stigande berättas följande.</p>

<p class='c000'>Till en början lyckades han undkomma, och han blef
en af traktens farligaste stigmän.</p>

<p class='c000'>Så hände det sig om sommaren i Hundadalen, att boskapen
vantrifdes och gaf mindre mjölk än äljes; men man
märkte, att kvinnan, som vaktade den, i stället blef rik
<span class='pageno' id='Page_150'>150</span>på dyrbarheter, och att hon ofta försvann, utan att man
visste, hvar hon uppehöll sig.</p>

<p class='c000'>Till sist tvang husbonden henne att bekänna. Esomoftast
kom en man till henne, sade hon, en storman, skön
att se. Och när sedan traktens höfding lofvat henne pänningar,
om hon kunde bringa den okände i deras händer,
förklarade hon sig villig härtill.</p>

<p class='c000'>En dag, då hon satt bland sin boskap, kom mannen
åter till henne. Hon mottog honom väl och erbjöd
sig att kamma hans hår. Så lade han sitt hufvud i hennes
sköte och insomnade snart.</p>

<p class='c000'>Hon lät hufvudet sakta sjunka ned till marken och
sprang därefter hem och berättade, hvar han låg.</p>

<p class='c000'>Genast begaf man sig till stället och såg, att det var
Stigande.</p>

<p class='c000'>För att hindra all värkan af hans onda ögon, tog man
en säck och drog den öfver hans hufvud. Då han i detsamma
vaknade, satte han sig dock icke till motvärn, ty
här voro för många om en.</p>

<p class='c000'>Emellertid fanns i säcken ett hål, hvarigenom Stigande
kom att se ut emot bärgsliden. Där var fagert land med
frodigt gräs; men nu var det, som om en hvirfvelvind farit
hän däröfver — där grodde aldrig gräs sedan. Och stället,
säger sagan, kallas numera Bränna, det förbrända stället.</p>

<p class='c000'>Sådan ond makt kunde trollmäns ögon besitta.</p>

<p class='c000'>Därefter stenades Stigande. —</p>

<hr class='c007' />

<p class='c000'>I åtskilliga berättelser, som särskildt visa oss, huru
den fornnordiska fantasien opererade under brytningstiden
mellan hedendom och kristendom, förtäljes om dessa trollkarlars
vanmakt gent emot den senare, på samma gång
<span class='pageno' id='Page_151'>151</span>däri äfven skildras, huru säkra de dock voro i sin hedendom.
Med döden för ögonen vägrade de trotsigt att
antaga dopet.</p>

<p class='c000'>Dessa berättelser äro hufvudsakligen att finna i sagor
om Olof Tryggvason.</p>

<p class='c000'>En påskafton kom, säges det, gud Oden själf förklädd
till konung Olof, som då vistades på Ögvaldsnäs, och sökte
uppehålla hans sömn med »nöjsamma skrocksagor», på
det att han, konungen, måtte kunna försofva sig nästa
morgon, då trollkarlen Övind Kälda ärnade öfverfalla och
dräpa honom. Men Odens skämtsamma försök misslyckades;
ty konungen insomnade dock till sist efter trägen anhållan
därom af sin biskop.</p>

<p class='c000'>Om påsknatten anlände emellertid till Ögvaldsnäs den
ättstore och rike säjdmannen Övind Kälda, hvars stammoder
var den trollska finnkvinnan Snöfrid, Harald Hårfagers
gemål.</p>

<p class='c000'>Han kom med ett stort långskepp, fullbesatt af säjdmän
och annat trollkunnigt folk.</p>

<p class='c000'>Så snart de stigit i land, började de att öfva sin trolldom.
Övind frammanade en tät dimma, på det att konung
Olof och hans män ej måtte kunna se dem.</p>

<p class='c000'>Sedan ställde de sitt tåg mot den gård, där konungen
uppehöll sig, men när de kommo i närheten af denna, gestaltade
sig allt helt annorlunda än hvad Övind Kälda
tänkt sig. Ty dimman, som han framtrollat, sänkte sig
med ens tjock kring deras egna hufvud, så att de alla
blefvo liksom blinda och ej förmådde se med ögonen bättre
än med nacken.</p>

<p class='c000'>Och de gingo allesamman rundt i ring.</p>

<p class='c000'>Då konungens vakt fick se denna okända skara röra
<span class='pageno' id='Page_152'>152</span>sig på detta sätt, inberättade de synen för konungen, så
snart ottesången var slutad.</p>

<p class='c000'>Han gick strax ut och tog flocken i betraktande; hvarpå
han befallte sina män att väpna sig och gå hän att
se, hvad det var för folk, som for så där underligt fram.</p>

<p class='c000'>Männen kände strax igen Övind Kälda, grepo honom
och allt hans följe och ledde dem till gården, där de öfverlämnades
till konungen, sedan han hemkommit ifrån
mässan.</p>

<p class='c000'>Övind berättade allt om sin färd samt att han ärnat
oförvarandes öfverfalla konungen, medan denne låg inslumrad.
Han hade velat antingen dräpa honom eller också
bränna honom inne med hela hans svit. Då utbrast konungen:</p>

<p class='c000'>»Sålunda hafven I själfva råkat i det giller, som I
utlagt för andra. Blindheten föll skadande öfver dig och
ditt följe, och kunde man äfven vänta, att den allsmäktige
Gudens misskund och skyddet af de änglar, hvilka han
låter utgå till värn för de sina, skulle vara mäktigare
än din trolldom och det där djäfvulens förbannade sändebud
Oden. Men alldenstund du, Övind Kälda, nu tillfullo
fått röna, att ditt häxeri ej förskaffar dig själf och andra
annat än ondt, så ären I, du och dina följeslagare, helt
visst hågade att för alltid öfvergifva eder långvariga villa
och omsider tro på sannan Gud».</p>

<p class='c000'>Men Övind och alla hans kamrater sade härtill sitt
bestämda nej, hvarpå de fördes ut till ett skär, som vid
flodtiden stod under vatten. Här omkommo de alla, och
skäret kallades sedan Trollkarlsskäret.</p>

<p class='c000'>Det finnes en annan sagoepisod, som berättar, huru
konung Olof får med sin biskops hjälp ett mot honom uppväckt
trolldomsväder näpst.</p>

<p class='c000'><span class='pageno' id='Page_153'>153</span>Förgäfves hade han med sina skepp försökt att komma
in i Salftefjorden uppe i Hålågaland. Alltjämt stod storm
med drifvande sjö ut därifrån.</p>

<p class='c000'>Denna var frammanad af fjordens störste höfding, den
trollkunnige blotmannen Röd den starke på Godöarna, hvilken
konungen ärnade påtvinga dopet och den nya tron.</p>

<p class='c000'>Då vände kungen sig till sin biskop Sigurd med förfrågan,
om han kunde finna något råd för detta oväder.</p>

<p class='c000'>Biskopen svarade, att han gärna skulle pröfva på,
huruvida Gud ville hjälpa honom att besegra denna djäfvulska
kraft.</p>

<p class='c000'>Därefter iklädde bispen sig sin mässkrud, trädde bort
i framstammen å konungens skepp och lät där tända vaxljus.
Han bar ock rökelse dit och läste där evangelium
och många böner; hvarefter han stänkte vigvatten kring
hela skeppet och befallte, att tälten å däck skulle tagas
ned och att man sedan skulle ro in i fjorden.</p>

<p class='c000'>Först roddes konungens eget stora skepp Tranan fram.
Och de, som voro där ombord, förnummo alls ingen vind.
Det låg lugn öfver den fåra, som skeppet plöjde i vattnet,
men på bägge sidor därom rök sjön så högt upp, att man
ej kunde se fjällen å stränderna.</p>

<p class='c000'>Biskopen lät tillropa de andra skeppen, att de skulle
ro efter Tranan, och det ena strök därpå efter det andra
in i den blanka fåran.</p>

<p class='c000'>Sådan gick färden hela den dagen och natten med, så
att de kort före dagningen kommo fram till Röd den starkes
gård på Godöarna.</p>

<p class='c000'>Den mäktige trollkarlen besegrades, och högt skriade
han fram sin vägran att tro på Krist; därtill smädade han
på mångahanda sätt Gud och gick sedan lugn till mötes
sitt öde, liknande den föregåendes. —</p>

<p class='c000'><span class='pageno' id='Page_154'>154</span>En annan hedendomen orubbligt tillgifven säjdman var
den förut omnämde Övind Kindrifva, som dessutom gifver
skäl för sin vägran att mottaga dopet.</p>

<p class='c000'>Sedan han tagits till fånga af konung Olofs män och
blifvit förd till denne, som då uppehöll sig i Nidaros, befallte
konungen honom att anamma dopet. Men han vägrade.</p>

<p class='c000'>Därpå bad Olof honom med blida ord taga mot den
rätta tron, och utförligt redogjorde han för denna. Likaledes
talade biskopen om den allsvåldige Gudens härlighet
och järtecken.</p>

<p class='c000'>Men Övind Kindrifva förblef oberörd af alltsamman.</p>

<p class='c000'>Då bjöd konungen honom ansenliga gåfvor och stora
förläningar och lofvade honom därtill sin fullkomliga vänskap,
om han ville öfvergifva hedendomen och mottaga
det heliga dopet.</p>

<p class='c000'>Men Övind svarade oaflåtligen nej.</p>

<p class='c000'>Då hotade kungen honom med tortyr eller död. Men
han vägrade igen.</p>

<p class='c000'>Sedan inburos handfat, fyllda med glöder, och dessa
sattes på trollkarlens mage, så att den brast sönder. Då
sade Övind:</p>

<p class='c000'>»Tag af mig handfaten; jag vill säga eder några ord,
innan jag dör».</p>

<p class='c000'>Man uppfyllde hans begäran.</p>

<p class='c000'>»Vill du nu, Övind, tro på Krist?» frågade konungen.</p>

<p class='c000'>»Nej», svarade han, »något dop kan jag ej anamma,
äfven om jag det ville. Fader och moder min förmådde
icke få barn tillsammans, förrän de farit till trollkunniga
finnar och erbjudit dem pänningar, på det att de med sin
kraft måtte gifva dem alstringsförmåga.</p>

<p class='c000'>»Finnarne förklarade sig blott på det vilkor kunna
uppfylla deras åstundan, att de med ed lofvade, att den
<span class='pageno' id='Page_155'>155</span>son, som föddes, komme att ända till sin sista dag tjäna
Tor och Oden, 'förutsatt', tillade de, 'att vi förskaffa eder
ett barn, som erhåller någon högre lefnadsålder'. Mina föräldrar
gåfvo detta löfte. Sedan födde de mig och vigde mig
åt Oden. Jag uppfostrades, och så snart jag det kunde, förnyade
jag deras löfte. Allt sedan dess hafver jag med
all kärlek tjänat gud Oden, och jag har blifvit en mäktig
höfding. Alltså är jag på flerfaldigt sätt gifven åt honom,
och det står ingalunda i min makt att ändra detta. Dessutom
vill jag det icke häller».</p>

<p class='c000'>Därefter dog Övind Kindrifva, som varit en ovanligt
trollkunnig man, säger sagan.</p>

<div  class='figcenter id001'>
<img src='images/i0157.jpg' alt='' class='ig001' />
</div>

<div class='chapter'>
  <span class='pageno' id='Page_157'>157</span>
  <h2 class='c005'>III.<br /> <br /> SPÅDOMSKONSTEN.</h2>
</div>

<div>
  <span class='pageno' id='Page_159'>159</span>
  <h3 class='c001'>Framsynta män och kvinnor.</h3>
</div>

<p class='c006'>Nordboarnas spådomskonst framvisar äfven en mängd
former. Ett par af dessa stodo uppenbarligen i förbindelse
med gudarnes dyrkan, medan de andra synas hafva varit
jämförelsevis oberoende af religionen.</p>

<p class='c000'>Sålunda omtalas det ej sällan i sagorna, att man
vid offring gick att utfråga den eller den guden om ting,
man ville veta.</p>

<p class='c000'>Om den framstående höfdingen Torolf Mostrarskägg
berättas det, att han anställde ett stort blot, sedan han
blifvit osams med norske konungen Harald Hårfager och
af denne fått befallning att antingen lämna landet eller
gifva sig i hans våld.</p>

<p class='c000'>Vid offringen vände sig Torolf »till sin innerligt gode
vän» gud Tor med förfrågan om, hvilket beslut han skulle
fatta. Och gudens utslag, förmodligen sedt i offerdjurens
inälfvor, blef, att han skulle öfvergifva riket och draga
upp till Island.</p>

<p class='c000'>När han sedan på sitt skepp närmade sig detta lands
kust, företog han en ny handling, hvarigenom han ytterligare
ville utforska gudens vilja.</p>

<p class='c000'>Han kastade öfverbord de båda högsätespelare, som
prydt hans gudahus i Norge och hvarå Tors bild var utskuren.
Och därvid gaf han det löftet, att han skulle på
Island bygga sitt bo där, hvarest dessa pelare flöto i land.</p>

<p class='c000'><span class='pageno' id='Page_160'>160</span>Så snart de lämnat skeppet, drefvo de hän emot en
fjord, och de »tycktes då gunga hastigare fram än man
väntat».</p>

<p class='c000'>Guden lade med sina pelare till vid ett näs, där man
sedan fann dem, och i dess närhet reste Torolf sin gård.</p>

<p class='c000'>Detta af nästan alla »landnamsmän» iakttagna tillvägagångssätt
vid bestämmandet af deras blifvande boningsplatser
i det nya landet var alltså af religiös natur.</p>

<p class='c000'>Men man kunde också lämna gudarne åsido och låta
död man gifva sig en vink om, hvar det blifvande hemmet
borde byggas.</p>

<p class='c000'>När den gamle höfdingen Kväll-Ulf aflidit under färd
till Island, lades han i en kista och sköts öfver bord för
att visa sonen Skalle-Grim vägen till nytt hem; och detta
restes sedermera i närheten af det ställe, där liket landat.</p>

<hr class='c007' />

<p class='c000'>Men mer än af gudarne och de döde kunde man af
människorna själfva få framtidsspörsmålen lösta, af dem
nämligen, som man kallade framsynta och om hvilka man
trodde, att de af naturen ägde förmågan att se in i det
kommande.</p>

<p class='c000'>Sålunda är största delen af den stora, berömda Nialssagan
byggd på den framsynte vise Nials tid efter annan
meddelade spådomar och framtidsvinkar; ja, sagan är i ej
ringa grad en säkert och sakta framskridande utläggning
blott af dessa.</p>

<p class='c000'>På samma sätt äro i de andra, <em>bäst</em> utarbetade sagorna
nästan alla händelserna förutspådda af framsynta
män och kvinnor eller också på annat sätt förebådade.</p>

<p class='c000'>Bland den otaliga mängd af framsynta personers
spådomar, som sagorna innehålla, men som endast sällan
<span class='pageno' id='Page_161'>161</span>äga ett mera allmänt intresse, när de lösryckas från den
berättelse, hvari de utgöra ett viktigt led, välja vi ett par
exempel, hämtade från Olof Tryggvasons saga.</p>

<p class='c000'>En gång seglade konung Olof söderut längs Sunnhördaland
med sextio långskepp, bemannade med mycket
och vackert folk. Han lade med hela hären till vid ön
Moster.</p>

<p class='c000'>Därå bodde en gammal man, numera blind. Han
sades vara »mycket framsynt och spåkunnig».</p>

<p class='c000'>Konungen utvalde några män och gick med dem upp
på ön. De trädde in i den blinde gubbens hus, och på
dennes fråga, hvilka de voro och hvart de ämnade sig,
svarade en af konungsmännen:</p>

<p class='c000'>»Vi äro köpmän nerifrån landet, och äro ute på färd
med våra varor.»</p>

<p class='c000'>»Hvad hafven I att berätta mig», frågade gubben
vidare, »om konung Olofs eller hans mäns färder?»</p>

<p class='c000'>De svarade, att han låg med hela sin flotta inne under
ön.</p>

<p class='c000'>Då suckade den gamle mannen högt, och han talade
med ansträngning:</p>

<p class='c000'>»Hå, hå — stor skada skall drabba oss, när vår
konung drager härifrån, ty det blifver Norges män en stor
olycka att på en och samma färd mista de fyra klenoder,
som hvar i sitt slag äro de dyrbaraste i Norges rike —
så att deras likar icke förut här funnits.»</p>

<p class='c000'>Då sporde samme man i konungens följe:</p>

<p class='c000'>»Hvad är det för fyra klenoder, du säger vara så
dyrbara?»</p>

<p class='c000'>Och den blinde mannen återtog:</p>

<p class='c000'>»Först nämner jag den, hvars värde faller alla lättast
i ögonen och hvarom alla klarsynte män mena ett och
<span class='pageno' id='Page_162'>162</span>detsamma, när de säga, att ingen konung i Norge varit
sådan som Olof Tryggvason; och är det stor skada att
förlora en dylik höfding. Med så stor och gagnrik heder
som han har ingen tillförene här styrt allt folket. En
annan klenod säger jag hans drottning Tyre vara; om
henne hör jag alla bära ett och samma vittnesbörd: aldrig
har förr i Norge lefvat en sådan kvinna, både hvad vett
och godhet beträffar. Den tredje klenoden är konung Olofs
skepp, Ormen långe, hvarom alla äfven hafva samma mening:
ett sådant skepp har ej förut blifvit i Norge bygdt.
Som den fjärde klenoden räknar jag konungens hund Vige,
hvilken är till sin natur klokare och mera värdefull än
någon annan hund i riket. Nu är det att befara, att detsamma
sker, som så ofta skett: blott en kort tid njuter
man och i en fart mister man sedan just de dyrbarheter,
som i sitt slag öfvergå alla andra.»</p>

<p class='c000'>Då vände sig konungen till sina män och sade, att
man strax skulle vända om till skeppen.</p>

<p class='c000'>När de kommit utom dörren, yttrade den blinde:</p>

<p class='c000'>»Sant är det dock att säga, att det är tungt att lida
af ålderdom, ty samma lott öfvergår de fleste åldringar:
icke blott förslöas deras syn, utan med blindheten förödes
ock allt vettet. Jag skulle ej hafva ordat så mycket,
om jag blott vetat, hvad jag nu vet: att jag talat med
konung Olof Tryggvason själf. Och dock kan jag ej taga
tillbaka, hvad jag en gång sagt, fastän det nog är troligast,
att I icke sätten lit till mitt lösa prat — hvad
likväl vore det bästa!»</p>

<p class='c000'>Konung Olof vandrade sedan till skeppen med sina
män; färden styrdes söderut; och inom kort föll han i
slaget vid Svoldern.</p>

<p class='c000'><span class='pageno' id='Page_163'>163</span>Drottning Tyre, som efter striden hittades, där hon
låg dold under Ormen långes däck, dog af sorg nio dagar
därefter.</p>

<p class='c000'>Skeppet själf togs i besittning af jarlen Erik Håkansson.
Det gick sedan alltjämt lutande och lydde ej styret.</p>

<p class='c000'>Enligt somliga lät jarlen hugga ned Ormen; enligt
andra lät han bränna den.</p>

<p class='c000'>Efter sin herres fall lade sig hunden Vige på en hög;
han ville ej taga emot någon mat utan lät den ätas af
andra hundar, djur och fåglar. »Tårarne strömmade från
ögonen ned om nosen. Så begrät han sin gode herre, till
dess han dog.»</p>

<p class='c000'>»Så sorgesamt», heter det, »förlorade norrmännen
dessa fyra klenoder, de yppersta i landet» — såsom den
blinde gubben på Moster förutspått. —</p>

<p class='c000'>Liksom konung Olofs fall förebådas i slutet af hans
saga, så börjar denna med en förutsägelse om hela hans
lysande men korta bana.</p>

<p class='c000'>Det är en framsynt kvinna, som där uttalar spådomen.</p>

<p class='c000'>Gardakonungen Valdemars moder, heter det, var åldrig
och så kraftlös, att hon ständigt låg till sängs.</p>

<p class='c000'>»Och dock var hon», såsom den kristne sagoförfattaren
uttrycker sig, »framsynt, ty hon var besatt af en trolldomsande
såsom många andra hedningar, om hvilka det
berättas, att de kunnat förutsäga kommande, okända ting.»</p>

<p class='c000'>Den första julkvällen var det sed, att när konungens
män tagit plats i hallen, blef käringen, hans moder, inburen
och nedsatt framför hans högsäte.</p>

<p class='c000'>Då förutsade hon, huruvida konungen och hans män
hade någon farlig ofrid att vänta, och äfvenså gaf hon
besked om annat, hvarom hon tillspordes.</p>

<p class='c000'>En julafton, då den gamla modern enligt vanan burits
<span class='pageno' id='Page_164'>164</span>in i salen, frågade konungen henne, om hon såge några
utländske höfdingar eller härmän, som traktade efter
hans rike.</p>

<p class='c000'>»Nej, min son», svarade hon, »hvarken ser jag någon
skadlig härnad eller annan olycka närma sig ditt rike.
Men jag ser en stor och märklig syn.</p>

<p class='c000'>»Borta i Norge föddes för icke länge sedan en konungs
son, hvilken skall fostras här i Gardariket, till dess
han varder en fräjdad höfding. Ej skall han göra ditt
rike skada; förr skall han det freda och frälsa, och på
mångfaldigt vis skall han öka din ära.</p>

<p class='c000'>»Omsider skall han återvända till sin fosterjord. Då
är han i sin ålders blomma, och han skall taga i besittning
det rike, hvartill han är boren.</p>

<p class='c000'>»Lysa skall han i stor glans och ära och varda en
hjälpare för månget folk i världens nordliga näjder. Och
dock skall han blott en kort tid vara herre öfver Norges
rike.</p>

<p class='c000'>»Bären nu bort mig», slöt hon, »alltför mycket sant
hafver jag talat om denne man.»</p>

<hr class='c007' />

<p class='c000'>Denna siande ryska konungamoder visar sig vara andligen
i släkt med det slags kvinnor, som nordboarne benämde
valor och som hade till särskildt yrke att förutsäga
»människorna deras öden, årens art och andra ting».</p>

<p class='c000'>Det var ödet, som framför allt talade ur deras mun;
det var dess vilja, de förkunnade.</p>

<p class='c000'>Hvad den skandinaviska Norden angår, synas valorna
mycket talrikt hafva uppträdt i Norge och på Grönland,
hvartill de troligtvis kommit direkt från Norge. På Island
hafva de jämförelsevis varit mera sällsynta.</p>

<p class='c000'><span class='pageno' id='Page_165'>165</span>Dessa egendomliga, höga forntidsskepnader skola vi
så taga i närmare betraktande. —</p>

<p class='c000'>I Torfinn Karlsämnes saga, hvars skådeplats är Grönland,
finnes en af de fullständigaste skildringarna af valornas
operationer. Vi få här se en vala, lifslefvande, i
hennes egendomliga dräkt, med allt hennes tillbehör.</p>

<h4 class='c008'><em class='gesperrt'>Valan Torborg.</em></h4>

<p class='c009'>På Grönland, berättar sagan, var svår tid. Blott ringa
byte hade man bragt hem från jakt- och fiskefärder; och
somliga hade icke ens återkommit till bygderna.</p>

<p class='c000'>Då fanns där en kvinna, som hette Torborg. Hon
var spåkvinna och vardt kallad den lilla valan. Nio systrar
hade hon ägt, alla spåkvinnor, men nu var hon ensam
vid lif.</p>

<p class='c000'>Om vintrarne hade hon, liksom alla andra valor, för
sed att draga omkring på gästabud, och »i synnerhet
bjödo de henne till sig, som ville veta sitt öde eller hurudant
året skulle bli».</p>

<p class='c000'>Eftersom bonden Torkel på Härjulfsnäs var den ansenligaste
mannen där i trakten, ansåg man det tillkomma
honom att skaffa besked om, när den onda tid, som kommit
på, skulle bättras. Och Torkel bjöd därför valan Torborg
till sig.</p>

<p class='c000'>En afton infann hon sig, följd af den man, som var
sänd henne till mötes. Hon bar en blå kappa med snörband
framtill, smyckad med ädla stenar helt ned i skötet,
glaspärlor om halsen och en svart lamskinnshätta på hufvudet,
fodrad med hvitt kattskinn.</p>

<p class='c000'>I handen hade hon en staf, hvars knapp var inlagd
med mässing och prydd med stenar.</p>

<p class='c000'><span class='pageno' id='Page_166'>166</span>Om lifvet bar hon ett bälte, vid hvilket hängde en
påse, full af fnöske och annat elddon, och därtill en stor
skinnpung, hvari de trolldomsmedel förvarades, som hon
brukade, när hon utöfvade sin konst.</p>

<p class='c000'>På fötterna hade hon ludna kalfskinnsskor med långa
remmar, å hvilkas ändar lyste stora tennknappar. Händerna
voro klädda i handskar af kattskinn, hvita och invändigt
ludna.</p>

<p class='c000'>Då hon trädde in i salen, blef hon mottagen väl, såsom
sed var att mottaga sådana kvinnor; alla kände sig
skyldiga att hälsa henne vördsamt, och hon tog emot enhvars
hälsning, allt eftersom denne behagade henne.</p>

<p class='c000'>Torkel bonde tog henne vid handen och förde henne
hän till det altare, man rest åt henne, och hvarå var bredt
ett hyende, fyldt med hönsfjäder.</p>

<p class='c000'>Härifrån lät han henne blicka ut öfver allt hans hus
och folk; men ännu sade hon intet.</p>

<p class='c000'>Sedan måltidsborden blifvit framsatta, bjöds valan
getmjölksgröt, och hon fick hjärtat af alla de tillredda djuren.</p>

<p class='c000'>Hon åt med mässingssked och knif af koppar med
tvär udd och skaft af hvalrosstand.</p>

<p class='c000'>När aftonvarden var äten och borden tagits bort, gick
Torkel bonde fram till valan och frågade henne, hur hon
tyckt det vara att se sig om där, hur husets skick och
folkets later tett sig för henne och när hon trodde sig
kunna gifva klart besked om det, som alla hälst önskade
att få veta.</p>

<p class='c000'>Hon förklarade, att hon kunde intet säga förr än
nästa dag, då hon sofvit där om natten.</p>

<p class='c000'>När det lidit långt fram på dagen, blefvo alla de förberedelser
gjorda i salen, som hon sade vara nödvändiga
för den säjds främjande, som hon öfvat om natten.</p>

<p class='c000'><span class='pageno' id='Page_167'>167</span>Hon bad, att man äfven måtte skaffa henne några
kvinnor, som kunde det kväde, som hörde till säjden och
som hette Vardloka.</p>

<p class='c000'>Man sporde alla där i gården men fann ingen, som
kunde det kvädet, förr än man kom till den isländska
kvinnan Gudrid, som nyligen anländt till Grönland och
blifvit upptagen i Torkels hus.</p>

<p class='c000'>»Hvarken är jag trollkunnig», sade hon, »eller är jag
spåkvinna, men min moder Haldis på Island lärde mig ett
kväde, som hon kallade Vardloka».</p>

<p class='c000'>»Du är lycklig, som är så vis», sade bonden Torkel.</p>

<p class='c000'>»Här företagen I något», återtog Gudrid, »som jag ej
tror vara till båtnad, ty jag är kristen.»</p>

<p class='c000'>»Måhända», sade valan, »skulle du dock kunna vara
folk till någon hjälp här och likväl ej vara sämre för det;
men jag håller mig till husbonden Torkel för att få, hvad
jag behöfver.»</p>

<p class='c000'>Denne bad nu Gudrid ifrigt om bistånd, och till sist
lofvade hon att sjunga.</p>

<p class='c000'>Kvinnorna slogo därpå krets om trolldomsaltaret, hvarå
valan satt, och Gudrid sjöng kvädet så fagert och väl, att
ingen af dem, som stodo där omkring henne, tyckte sig
hafva hört något kväde sjunget med vackrare röst.</p>

<p class='c000'>Valan tackade henne för sången och sade, att nu hade
många af de andar, som velat skilja sig ifrån henne och
ej längre vara henne lydiga, kommit dit, och de hade
funnit kvädet skönt att höra — så väl hade det blifvit
sjunget.</p>

<p class='c000'>»Och nu», sade hon, »ser jag nogsamt mycket, som
tillförene varit doldt för mig och många andra. Jag kan
säga dig, Torkel bonde, att denna svåra tid ej skall räcka
längre än öfver vintern; när det våras, varder året bättre.»</p>

<p class='c000'><span class='pageno' id='Page_168'>168</span>Därpå vände hon sig särskildt till sin hjälparinna:
»Men dig, Gudrid, skall jag strax löna för den hjälp, du
gifvit oss, ty jag ser granneligen ditt öde. Du skall göra
det ansenligaste gifte här på Grönland, men endast en kort
tid skall du njuta godt däraf, ty dina vägar ligga ut till
Island. Därute skall från dig komma en ätt, både stor
och god, och öfver din afkomma skiner så klart ljus, att
jag ej mäktar se ditåt. Hell dig, min dotter; farväl!»</p>

<p class='c000'>Sedan gick husets folk fram till valan, den ene efter
den andre, och sporde henne om allt, som de hälst ville veta.</p>

<p class='c000'>Svar gaf hon dem alla, och det var blott föga af hvad
hon sade, som icke slog in.</p>

<p class='c000'>Sedan kom folk från en annan gård för att hämta
henne. —</p>

<p class='c000'>I denna skildring finnes åtskilligt af intresse. Valan
brukar säjd, hvarom förut blifvit taladt, för att främja
spådomen, och denna säjd kräfver ett särskildt mystiskt
värkande kväde. Äfvenså få vi veta, att valan för med
sig en skinnpung med trollmedel, alltså ett slags »medicinsäck»;
och natten tyckes hon använda till sina operationer.
Slutligen omtalas det, att hon får sitt vetande från
andarne.</p>

<p class='c000'>Dessa andar äro tvifvelsutan af finskt ursprung. De
allra flesta valor voro finskor; och de, som ej voro det,
hade säkerligen alltid gått i lära hos finnarne, hvilkas
magi till stor del, såsom förut är nämdt, bestod i andebesvärjelser.</p>

<p class='c000'>Sådan som denna vala här framstår, klart tecknad i
de yttre dragen, torde man hafva rätt att tänka sig enhvar
af valorna i följande sagoskildringar.</p>

<p class='c000'>Vi anföra först den lilla fina</p>

<div>
  <span class='pageno' id='Page_169'>169</span>
  <h4 class='c008'><em class='gesperrt'>Berättelsen om Norna-gäst</em>,</h4>
</div>

<p class='c009'>hvilken visar, att dessa kvinnor äfven plägade tillkallas vid
ett barns födelse för att förutsäga dess ålder och framtid.</p>

<p class='c000'>Den gamle Norna-gäst kom till konung Olof Tryggvason.
»Öfvar du idrotter?» frågade denne, och Gäst svarade,
att han spelade harpa och berättade sagor, hvaraf
man kunde hafva sin gamman.</p>

<p class='c000'>Sedan han förtalt åtskilliga sagor, sade konung Olof:</p>

<p class='c000'>»Många tidender kan du förkunna oss, om vi blott
vilja tillfråga dig.»</p>

<p class='c000'>Och därefter sporde han honom om mycket, och Gäst
berättade allt, såsom det skett. Omsider tog han så till
orda:</p>

<p class='c000'>»Hos min fader uppfostrades jag på en gård i Danmark,
som heter Gröning. Min fader ägde pänningar i
mängd och bodde präktigt.</p>

<p class='c000'>»Rundt om i landet foro då de spåkvinnor, som kallades
valor och som spådde människorna deras ålder.
Man bjöd dem hem till sig och gåfvo dem skänker vid
afskedet. Så gjorde äfven min fader, och de kommo till
honom med stort följe för att spå mig mitt öde.</p>

<p class='c000'>»När detta skulle ske, låg jag i min vagga, och öfver
mig brunno tvänne vaxljus.</p>

<p class='c000'>»Valorna talade till mig och sade, att jag skulle varda
en stor lyckans gunstling, större än hvad mina föräldrar,
fränder och andra höfdingsöner där i landet varit; de försäkrade,
att så skulle mitt lif gestalta sig.</p>

<p class='c000'>»De voro tre till antalet, men den yngsta menade sig
blifva åsidosatt af de bägge andra, eftersom de icke alls
sporde henne till råds, när det gällde en så viktig spådom.</p>

<p class='c000'>»Därtill kom, att några öfverdådiga sällar stötte henne
<span class='pageno' id='Page_170'>170</span>ned från hennes säte, så att hon föll till jorden. Häröfver
vardt hon äfven mycket förgrymmad.</p>

<p class='c000'>»Högt skriade hon i vredesmod, och hon befallte de båda
andra valorna att upphöra med så goda spådomar om mig.</p>

<p class='c000'>'Ty', sade hon, 'den svennens öde skall jag forma så,
att han icke lefver längre än detta vaxljus brinner, som
är tändt öfver honom.'</p>

<p class='c000'>»Då tog den äldsta valan ljuset, släckte det och bad
min moder städse bevara det samt ej tända det, förrän min
sista lefnadsdag var inne.</p>

<p class='c000'>»Sedan lade de två valorna den yngsta i fjättrar och
förde henne bort med sig.</p>

<p class='c000'>»Och min fader gaf dem goda gåfvor vid afskedet.</p>

<p class='c000'>»När jag vuxit upp till man, gaf min moder mig
detta ljus att gömma och jag bär det ännu hos mig.»</p>

<p class='c000'>»Hvi drog du hit till oss?» frågade konungen.</p>

<p class='c000'>»Det föll mig så in», svarade han; »jag väntade mig
lycka hos eder, enär jag hört eder rosad af goda och visa
människor.»</p>

<p class='c000'>»Vill du taga emot det heliga dopet?»</p>

<p class='c000'>»Det vill jag, om ni det befaller!»</p>

<p class='c000'>Därefter blef han döpt, och konungen upptog honom
i sin kärlek och gjorde honom till sin hirdman.</p>

<p class='c000'>Norna-gäst vardt mycket gudfruktig och tog hofsederna
väl i akt. Också blef han en vänsäll man.</p>

<p class='c000'>En dag frågade konung Olof honom:</p>

<p class='c000'>»Huru länge skulle du vilja lefva, om du själf finge
råda?»</p>

<p class='c000'>»Blott en kort stund härefter, om Gud så vill», svarade
han.</p>

<p class='c000'>»Hvad sker månne», sporde kungen åter, »ifall du
tager fram ditt vaxljus?»</p>

<p class='c000'><span class='pageno' id='Page_171'>171</span>Tyst tog han fram ljuset ur sin harpa, och konungen
befallte, att det skulle tändas.</p>

<p class='c000'>När så skett, brann det hastigt.</p>

<p class='c000'>»Hur gammal man är du?» frågade konungen.</p>

<p class='c000'>»Nu har jag lefvat i tre hundrade vintrar», svarade han.</p>

<p class='c000'>»Mycket gammal är du», återtog konungen.</p>

<p class='c000'>Gäst lade sig ned och bad om den sista smörjelsen.
När han erhållit denna, var ej mycket kvar af ljuset.</p>

<p class='c000'>Då märkte man, att det äfven led med Norna-gäst.</p>

<p class='c000'>Och i samma ögonblick ljuset slocknade, dog han.</p>

<p class='c000'>Alla funno hans död märklig. —</p>

<hr class='c007' />

<p class='c000'>Af en annan sagoepisod framgår, att valan kunde,
liksom de vanliga trollkarlarne, vara fal för guld. Hon
kunde därmed lockas att häjda sitt tal, då det yppade sig
som olycksbringande. Intressant nog, tecknas här äfven
valans later, medan hon siar.</p>

<p class='c000'>Det var gästabud hos den förr omtalade danske konungen
Frode.</p>

<p class='c000'>Dittills hade denne förgäfves sökt att få i sitt våld de
bägge brorsönerna Roar och Helge för att taga dem af
daga. Emellertid hade de lämnat sitt gömställe på Vifilsö
och nu smugit sig förklädda in i gillesalen, där deras syster
Signe och svågern Sävil jarl befunno sig bland gästerna.</p>

<p class='c000'>Orädda sprungo de, under de antagna namnen Rane
och Ham, fram och tillbaka i hallen, där de stannade inne,
trots systerns varningar.</p>

<p class='c000'>Under det gästabudet pågick, gaf kung Frode tillkänna,
att han ville låta stor heder vederfaras enhvar, som kunde
gifva honom någon underrättelse om hans broders söner.</p>

<p class='c000'>Äfven en vala vid namn Heid var där tillstädes som
<span class='pageno' id='Page_172'>172</span>gäst, och konungen befallte henne att försöka sin konst.
Han ville veta, hvad hon kunde hafva att säga om svennerna.</p>

<p class='c000'>Präktiga anrättningar ställdes fram till henne, och sedan
sattes hon upp på ett högt trolldomsaltare.</p>

<p class='c000'>Om en stund frågade konungen, hvad nytt hon blef
varse.</p>

<p class='c000'>»Ty jag kan förstå», sade han, »att nu uppenbarar
sig mycket för dig; och jag ser, att god framgång gifves
dig. Svara mig, så fort du kan, säjdkvinna!»</p>

<p class='c000'>Hon spärrade upp munnen, gäspade, och denna sång
kom henne på tungan:</p>

<div class='lg-container-b c011'>
  <div class='linegroup'>
    <div class='group'>
      <div class='line'>»Två äro inne,</div>
      <div class='line'>icke jag tror dem,</div>
      <div class='line'>de, som vid elden</div>
      <div class='line'>ytterst sitta!»</div>
    </div>
  </div>
</div>

<p class='c000'>»Hvar finnas då piltarne», sporde konungen, »eller
de, som dolt dem?»</p>

<p class='c000'>Och hon återtog:</p>

<div class='lg-container-b c011'>
  <div class='linegroup'>
    <div class='group'>
      <div class='line'>»De, som på Vifilsö</div>
      <div class='line'>vistades länge</div>
      <div class='line'>och hade där</div>
      <div class='line'>hundars namn,</div>
      <div class='line'>Hopp och Ho...»</div>
    </div>
  </div>
</div>

<p class='c000'>Men i detsamma steg systern Signe upp och kastade
en guldring till henne. Glad öfver gåfvan, ville hon nu
afbryta siandet.</p>

<p class='c000'>»Hvi vardt det så?» ropade hon plötsligt; »det är ju
en lögn, allt hvad jag säger, och all min spådom förvirras
nu för mig».</p>

<p class='c000'>»Sanningen skall jag dock pina ur dig», inföll konung
Frode, »om du ej vill göra ditt bästa. Ännu begriper jag
ej, hvad du säger här i denna stora församling — men
<span class='pageno' id='Page_173'>173</span>hvarför är ej Signe kvar på sin plats? Törhända hålla
vargar här rådplägning med ulfvar.»</p>

<p class='c000'>Man sade konungen, att Signe blifvit sjuk af den rök,
som steg upp från ugnen.</p>

<p class='c000'>Sävil jarl bad strax sin gemål att åter sitta upp på
bänken och skicka sig frimodigt.</p>

<p class='c000'>»Ännu», sade han, »kan mycket finnas, som hjälper
svennerna att behålla lifvet, om ödet så vill.»</p>

<p class='c000'>Därefter ansatte kungen åter valan hårdt. Han befallte
henne att säga fram sanningen, såvida hon icke ville
pinas därtill.</p>

<p class='c000'>Hon gapade stort; trolldomen föll henne mycket besvärlig,
och till sist kvad hon en visa:</p>

<div class='lg-container-b c011'>
  <div class='linegroup'>
    <div class='group'>
      <div class='line'>»Jag ser, hvar de sitta,</div>
      <div class='line'>Halfdans söner,</div>
      <div class='line'>Roar och Helge,</div>
      <div class='line'>raska båda.</div>
      <div class='line'>Snart ifrån Frode</div>
      <div class='line'>fjärma de lifvet,</div>
      <div class='line'>om de ej snabbt</div>
      <div class='line'>sändas till Hel.»</div>
    </div>
  </div>
</div>

<p class='c000'>»Men det skall icke ske», tillade hon och hoppade
ned från altaret. Därpå kvad hon:</p>

<div class='lg-container-b c011'>
  <div class='linegroup'>
    <div class='group'>
      <div class='line'>»På Rane och Ham</div>
      <div class='line'>ögonen spela;</div>
      <div class='line'>ädlingar ser jag</div>
      <div class='line'>förunderligt djärfva.»</div>
    </div>
  </div>
</div>

<p class='c000'>Hon for med hast ned till salens andra ända och
hviskade till piltarne, att de skulle fly.</p>

<p class='c000'>Dessa ilade genast till skogs och undkommo.</p>

<hr class='c007' />

<p class='c000'>Andra berättelser skildra utförligt, huru framstående
män visa sin motvilja emot valorna, sin stora misstro till
deras förmåga men hurusom de dock till sist måste erkänna
<span class='pageno' id='Page_174'>174</span>denna, i det de drabbas af eller nödgas underkasta
sig just det, som blifvit dem af valorna förutsagdt såsom
ödets vilja.</p>

<p class='c000'>En sådan man var den ofta omtalade Orvar Odd, som
i sin ungdom råkade ut för en mäktig vala med samma
namn, som den sist nämda.</p>

<p class='c000'>Liksom andra, mera betydande valor var hon, Heid,
ständigt omgifven af en särskild svit. Hon hade icke
mindre än trettio personer i sitt följe: en kör på femton
svenner och femton mör, hvilkas uppgift var att sjunga
de trollsånger, som tarfvades vid säjden. Ty »ständigt
skulle det sjungas, där hon var med».</p>

<p class='c000'>En dag var hon tillkallad af Orvars fosterfader bonden
Ingjald på gården Beruryd i Hålågaland.</p>

<p class='c000'>Som vanligt, mottogs hon med stor högtidlighet. Ja,
husbonden gick själf emot henne med ett talrikt följe, hälsade
henne och ledde henne in i huset, där ett vackert gästabud
var tillrustadt.</p>

<p class='c000'>Sedan hon, enligt valornas ofvan omtalade sed, öfvat
säjd om natten och nästa morgon i tur och ordning förutsagt
gårdens innebyggare deras öden, »så att alla voro
tillfreds», och husbonden Ingjald tackat henne för den möda,
hon gjort sig, vände hon sig till denne med frågan:</p>

<p class='c000'>»Hafva nu allesamman, som dväljas här i huset, rådsport
mig?»</p>

<p class='c000'>»Nog tror jag, att de mangrant infunnit sig», svarade
han.</p>

<p class='c000'>»Men hvad är det då», invände hon, »som ligger
under fällen därborta i sofgemaket? Mig tyckes, som om
det understundom rörde på sig.»</p>

<p class='c000'>Det var Odd, som låg där, ty han ville ej visa sig
för valan eller hafva något med henne att skaffa.</p>

<p class='c000'><span class='pageno' id='Page_175'>175</span>Nu kastade han af sig fällen, satte sig upp i sängen
och sade:</p>

<p class='c000'>»Det är, såsom det synes dig — detta är en man,
och därtill en, som vill, att du genast håller din mun och
ej alls pladdrar något om hans öde, ty han tror icke,
hvad du säger. I annat fall dänger jag i din näsa den
staf, jag här håller i min hand.»</p>

<p class='c000'>»Icke bryr jag mig om ditt hot», svarade hon; »ty
ditt lifs öde skall jag lika fullt förtälja dig, och till mina
ord skall du lyssna. Hvad jag här säger dig, Odd, torde
tyckas dig godt att veta. Dig är en högre ålder bestämd
än andra människor. Från land till land skall du draga
såsom den mäst fräjdade man. Ditt rykte skall flyga
kring hvarje land, dit du vänder dig. Men hur vidt det
än far, skall du själf dock dö här hemma på Beruryd.
Här står hästen Faxe i stallet, grå till färgen, med yfvig
man. Hans skalle varder din bane.»</p>

<p class='c000'>»För den spådomen», ropade Odd, »drabbe dig, käring,
all olycka!»</p>

<p class='c000'>Upp sprang han ur sängen och dref sin staf i valans
näsa, så att blod sprutade på golfvet.</p>

<p class='c000'>Hon skrek och bad, att man måtte hämta hennes kläder.</p>

<p class='c000'>»Jag vill bort härifrån som fortast», sade hon; »aldrig
förr har jag kommit till ett ställe, där man slagit mig».</p>

<p class='c000'>Och harmsen bröt hon upp från gästabudet.</p>

<p class='c000'>Kort tid därefter gick Odd tillsammans med sin fosterbroder
Åsmund in i stallet, lade betsel på hästen Faxe
och ledde honom bort till en dalkjusa, där de gräfde en
så djup graf, att från dess botten var två mans höjd.</p>

<p class='c000'>Sedan störtade de hästen ned i grafven, välte dit de
största stenar, de tillsammans förmådde flytta, och bäddade
<span class='pageno' id='Page_176'>176</span>kring hvarje sten sand och lera. På sådant sätt reste de
till sist en hög öfver hästen, och Odd sade:</p>

<p class='c000'>»Nu torde jag hafva tillintetgjort det öde, som valan
spått mig — att hästen Faxe skall gifva mig döden!»</p>

<p class='c000'>Efter ett lif, rikt på underbara äfventyr och bedrifter,
besökte emellertid Orvar Odd på sin höga ålderdom åter
Hålågaland. Då han kom seglande söderut mot Beruryd,
sade han:</p>

<p class='c000'>»Så stor är min längtan att se min fosterfaders hemort,
att vi måste refva seglen och gå i land.»</p>

<p class='c000'>Detta gjorde de, och Odd gick med sina män dit, där
gården en gång funnits; han sade dem, hvar hvarje hus
stått. Nu var där blott en helt liten gård. Han visade
dem äfven, hvar han och fosterbrodern Åsmund haft sin
skottbacke och på huru långt håll de förmått skjuta.</p>

<p class='c000'>Han följde dem till simstället och berättade, huru han
och fosterbrodern där haft sin fröjd. Å stranden, där förut
fagra blommor vuxit, voro nu höga sandbankar, som den
ständiga blåsten ditfört.</p>

<p class='c000'>»Låtom oss vandra vidare», sade Odd, »här är intet
mer att stirra på».</p>

<p class='c000'>De vände om och kommo så att taga vägen genom
ett busksnår, där sand blåst samman; och som de gingo
raskt på, snafvade Odd och föll framstupa.</p>

<p class='c000'>»Hvad var det för ondt, jag stötte min fot emot?»
sporde Odd.</p>

<p class='c000'>Han föste bort sanden med spjutskaftet, och alla sågo
de, att där låg en hästskalle.</p>

<p class='c000'>Plötsligt snodde sig en orm ut därifrån. Den kastade
sig öfver Odd och högg honom i foten ofvan ankeln. Genast
gaf ettret värk, och hela foten och låret svullnade.</p>

<p class='c000'><span class='pageno' id='Page_177'>177</span>Detta onda angrep Odd så hårdt, att mannen måste
leda honom ned till stranden; och dit kommen, sade han:</p>

<p class='c000'>»Nu skola några af eder fara åstad och hugga mig
en likkista af sten; men I andre skolen stanna kvar här
hos mig och rista på kafle det kväde, jag vill dikta om
mitt lif och mina bedrifter.»</p>

<p class='c000'>Så började han att kväda; och som det led med kvädet,
led det med Odd. Då han diktat det till slut, dog
han. Och valans spådom var uppfylld. Ödets vilja, som
hon uttalat, hade segrat.</p>

<hr class='c007' />

<p class='c000'>Ännu starkare framhålles i en af de isländska ättsagorna
valan såsom ödets sannfärdiga tolk.</p>

<p class='c000'>Med kraft betonas det, att hennes förutsägelser ej
kunna annat än slå in: huru mycket människan än må
söka undandraga sig deras mystiska makt, måste hon dock
till sist gå den väg, som genom dem utstakats. Ingen kan
motstå ödet, hvars bud en vala förkunnar.</p>

<p class='c000'>Detta visas oss i berättelsen om en af Islands mera
berömde nybyggare, <em class='gesperrt'>höfdingen Ingemund Torstensson</em>.</p>

<p class='c000'>Medan han ännu var i Norge, åhörde han i en gillesal
tillsammans med sina båda fosterbröder Grim och Romund
en siande finsk vala. Då de ej gingo fram till henne
för att göra framtidsfrågor utan förblefvo sittande på sina
platser, vände hon sig till dem med orden:</p>

<p class='c000'>»Hvarför spörja icke de unga männen där borta efter
sina öden? De synas mig dock vara de märkligaste bland
eder alla härinne.»</p>

<p class='c000'>De förklarade, att de icke brydde sig om hennes spådomsprat.
Och Ingemund tillade:</p>

<p class='c000'>»Om mitt öde vill jag ej veta annat än att det varder
<span class='pageno' id='Page_178'>178</span>kommande, och jag tror ej, att det gömmer sig under
dina tungrötter.»</p>

<p class='c000'>»Och dock vill jag säga dig det», sade hon, »fastän
du icke frågar mig: du skall komma att bebo det land,
som heter Island, hvilket ännu är obebygdt vida omkring.
Där skall du varda en fräjdad man och gammal, och många
af dina efterkommande skola likaledes bli i samma land
berömda.»</p>

<p class='c000'>»Allt det där går ju väl ihop», genmälte Ingemund
gäckande, »ty jag har fast beslutit att aldrig komma till
det stället, och ej vore jag någon god köpman, ifall jag
sålde mina många och dråpliga släktjordar för att begifva
mig hän till dessa öde bygder.»</p>

<p class='c000'>»Det skall dock ske, såsom jag säger», återtog valan,
»och beviset härpå är, att den talisman, som konung Harald
Hårfager gaf dig för hjälpen i slaget i Hafversfjorden,
nu är försvunnen ur din penningpung och finnes i den
skogsbacke, hvarå du en gång skall bygga och bo. Å den
talismanen är gud Frey afbildad i silfver; och när du reser
din gård, skola mina ord sannas.»</p>

<p class='c000'>»Vore det icke en förolämpning emot husets herre
här», ropade han, »så skulle du få spådomslönen smälld
i hufvudet, men som jag icke är någon våldsman, får du
vara den förutan. I en ond timma har du hit kommit.»</p>

<p class='c000'>»Min spådom», slöt hon, »kan du dock icke undkomma,
vare sig den behagar dig eller icke. Och därtill
säger jag dig detta: ut till Island skola äfven dina fosterbröder
Grim och Romund komma, och båda skola de där
bli dugande bönder.»</p>

<p class='c000'>Då Ingemund åter kom hem till sitt härbärge, letade han
förgäfves efter sin talisman. Den fanns icke mer i hans
pänningpung: och detta tycktes honom ej båda godt. Men
<span class='pageno' id='Page_179'>179</span>husets värd bad honom vara vid godt mod och ej taga
sig det skedda så när, »ty», sade han, »det finnes många
präktige män, hvilka ej anse det som en skam att draga
upp till Island, och det har varit i ärlig mening, jag bjudit
finnkvinnan hit».</p>

<p class='c000'>»Dock är jag dig alls ingen tack skyldig härför»,
svarade Ingemund.</p>

<p class='c000'>Efter någon tid frågade denne sina bägge fosterbröder,
hvad de tänkte om färden till Island.</p>

<p class='c000'>»Till intet båtar det», sade Grim, »att brottas med
sitt öde, och jag skall nu i sommar segla ut till Island.
Min broder följer, och många mer ansenliga män än vi
hafva fått lust att draga dit upp. Goda tidender har jag
erhållit om landets art: boskapen kan där gå ute om vintern
och nära sig själf; i hvarje sjö finnes fisk, och skogarne
äro stora. Dessutom är man där befriad från kungars
och illgärningsmäns våld.»</p>

<p class='c000'>»Men jag vill icke dit», förklarade Ingemund, »och
alltså måste vi skiljas, fosterbröder.»</p>

<p class='c000'>»Det måste vi», sade Grim, »men ej skall det förekomma
mig oväntadt, om vi dock träffas därute, ty ingen
kan undgå sitt öde.»</p>

<p class='c000'>Äfvenså menade Ingemunds gamle fader på sin dödsbädd,
att det ej skulle förvåna honom, ifall sonen komme
att lämna sin fädernegård.</p>

<p class='c000'>Denne slog sig visserligen lika fullt till ro där, men,
såsom han snart nog måste erkänna för sin höge gynnare,
konung Harald Hårfager, lämnade valans spådom honom
ingen ro; den rörde sig ständigt i hans sinne; och han
ville ej längre dölja för konungen, att han ämnade hämta
några trollkunniga finnar, som kunde säga honom landets
<span class='pageno' id='Page_180'>180</span>beskaffenhet och det härads utseende, där han skulle bygga
sitt bo.</p>

<p class='c000'>»Jag tänker sända dem upp till Island», sade han.</p>

<p class='c000'>Kung Harald rådde honom härtill; »ty jag är viss
om», sade han, »att du ändock kommer att fara dit».</p>

<p class='c000'>Han lät sedan norrifrån hämta tre finnar.</p>

<p class='c000'>»Smör och tenn skolen I få», sade han, »om I viljen
å mina vägnar företaga en färd till Island, där uppleta
min talisman och sedan underrätta mig om landets beskaffenhet.»</p>

<p class='c000'>De förklarade detta vara en farlig färd, men de skulle
dock våga sig på den, enär han så ifrigt önskade det.</p>

<p class='c000'>»Stäng oss inne i ett hus», sade de, »och låt ingen
där störa oss».</p>

<p class='c000'>Det skedde, och när Ingemund efter tre dagars förlopp<a id='p180'></a>
kom till dem, reste de sig, svårt stönande, upp
och sade:</p>

<p class='c000'>»För oss finnar har detta varit mödosamt — ett tungt
arbete hafva vi haft. Dock återkomma vi med sådana
meddelanden, att du af dem kan känna igen landet, ifall
du kommer dit. Det kostade oss stort besvär att finna
talismanen. Ja, kraftiga hafva valans ord varit, ty mycket
ondt hafva vi för deras skull måst utstå. Vi kommo i
land på ett ställe, där tre fjordar skuro in från nordost,
och innanför den ena af fjordarna blänkte stora sjöar.
Därpå kommo vi ned i en djup dal, och inunder fjället i
dalen voro några skogsbackar, och invid dem öppnade sig
en mindre dal, lämplig att bebyggas — och där, i en ny
skogsbacke, funno vi din talisman. Men när vi tänkte taga
den, for den öfver i en annan backe, och allt som vi följde
efter den, försvann den för oss. Alltjämt hvilade något
dunkelt öfver den. Därför måste du hämta den själf.»</p>

<p class='c000'><span class='pageno' id='Page_181'>181</span>Nu insåg Ingemund klart, att det till intet tjänade att
spjärna emot ödet. Också tillställde han strax därefter
för sina vänner och andra höfdingar ett präktigt gästabud,
där han högtidligt meddelade sitt beslut att ändra sin lefnadsställning
och draga upp till Island — »mera för det
ödet så ville än af egen böjelse».</p>

<p class='c000'>När han omsider kommit till den fjärran ön och där
hälsats välkommen af sina väntande fosterbröder, drog han
tillsammans med dessa, med hustru, barn och allt sitt
följe norrut, tills de nådde Vatnsdalen. Där kände han
igen trakten efter finnarnes beskrifning.</p>

<p class='c000'>Platsen för sin egen bostad valde han i en liten dal,
och han lade där grunden till en gård. Han reste ett
gudahus, hundra fot långt; och då han grof i jorden för
att där resa sina högsätespelare, fann han sin talisman,
såsom det blifvit honom förespådt.</p>

<p class='c000'>»Så är det dock sant», sade han till sist, »att det
till intet gagnar att strida emot sitt öde; och härmed skola
vi vara nöjda.»</p>

<p class='c000'>Inom kort blef Ingemund en mäktig höfding på den
af honom en gång föraktade ön. —</p>

<p class='c000'>Bilden af en sådan forntidsvala, för hvars ords kraft
t. o. m. de trollkunnige finnarne måste enligt sägnen utstå
vånda, utgör sålunda en storslagen illustration till nordboarnes
föreställningar om ett förutbestämdt öde.</p>

<div class='chapter'>
  <span class='pageno' id='Page_182'>182</span>
  <h2 class='c005'>Drömmarne.</h2>
</div>
<h3 class='c001'>Drömmarne i allmänhet.</h3>

<p class='c006'>En mycket framstående roll spelade drömtydningen.</p>

<p class='c000'>Det finnes knappast en saga, hvari det ej upprepade
gånger berättas om drömmar och deras tydning.</p>

<p class='c000'>Hvad som föranledde nordmännen att tillägga drömmarne,
på hvilka vi redan sett åtskilliga prof, en mycket
djup betydelse, var å den ena sidan deras tro på ett öfver all
världen härskande öde, hvars vilja uttalades äfven i människodrömmen,
å den andra deras föreställning om det
helt och hållet själfständiga lif, som själen på egen hand
förmådde föra, när kroppen låg försänkt i sömn.</p>

<p class='c000'>Det fanns personer, som ansågos hafva erhållit en
särskild gåfva att drömma. Om en sådan kunde det heta:
»att han på förhand kände ännu icke timade ting, berodde
icke minst på hans skicklighet att drömma sådant, som
kunde tydas».</p>

<p class='c000'>»Det händer ideligen», säger en man om sin hustru,
»att hon i sömnen får veta händelser, som tyckas henne
viktiga.»</p>

<p class='c000'>Att drömmandet ansågs såsom ett bevis på själens
sanna hälsa, framgår däraf, att den, som sades vara »drömstulen»
<span class='pageno' id='Page_183'>183</span>d. v. s. saknade förmågan att drömma, gick och
gällde som andligen svag. På ett dylikt fall skola vi
längre fram lämna exempel.</p>

<p class='c000'>Denna uppfattning sammanhänger utan tvifvel med
tron på själens förmåga att sväfva fullständigt fritt omkring,
medan kroppen hvilade i sömn. Och drömmen blef
sålunda betraktad som en själens vederkvickande utflykt,
hvilken denna behöfde för att kunna bibehålla sin friskhet.</p>

<p class='c000'>Hvarje man och kvinna tyckes ha kunnat tyda drömmar.
Dock finnes det en och annan, om hvilken det säges,
att han eller hon varit mera än vanligt kunnig i tydningskonsten.</p>

<p class='c000'>»De tydde drömmar bättre än andra människor», heter
det, »och därför sökte många råd hos dem.»</p>

<p class='c000'>Drömtydningen synes så småningom ha utbildat sig
till ett slags sport. Sålunda berättas följande om tvänne
personer, Torhadd och Sten.</p>

<p class='c000'>Torhadd var vid mycket godt lynne och sade, att nu
skulle de spela schack.</p>

<p class='c000'>»Ty man har sagt mig», fortsatte han, »att ingen
spelar detta spel bättre än du, och jag har äfven mitt
nöje däraf.»</p>

<p class='c000'>Sten var genast med härom. Men snart låg Torhadd
under i spelet, och han sade:</p>

<p class='c000'>»För mycket har man ej sagt mig om din konstfärdighet;
men nu sluta vi; jag hafver en annan begäran
till dig».</p>

<p class='c000'>Sten frågade, hvad han nu ville.</p>

<p class='c000'>»Jo, man har äfven sagt mig, att ingen förstår att
bättre utlägga drömmar än du.»</p>

<p class='c000'>Därefter berättade Torhadd för Sten icke mindre än
<span class='pageno' id='Page_184'>184</span>tolf mycket underliga drömmar, som han haft, och Sten
måste tyda dem.</p>

<p class='c000'>Det sätt, hvarpå schackspelet här sättes vid sidan af
drömtydningen, gifver vid handen, att denna senare varit
ansedd som ett slags idrott, och det har därvid kommit
an på att lämna tydning af alla, äfven de mäst sällsamma
drömmar, dem man fått sig förelagda.</p>

<p class='c000'>Häraf kunna vi sluta oss till, att drömtydningen ej
försiggått efter bestämda regler, såsom förhållandet t. ex.
varit hos kaldeerna. Den har alltså ej haft den ringaste
vetenskapliga karaktär utan endast varit ett värk af ögonblicklig
inspiration eller fyndighet.</p>

<p class='c000'>Detta bekräftas däraf, att den, som haft drömmen,
endast sällan är tillfreds med dess tolkning utan säger
rent ut, att en bättre nog kunnat finnas. Slika uttalanden
skulle ej kunnat göras, om tydningen skett efter fastställda
regler.</p>

<p class='c000'>Hvad de i urkunderna bevarade drömmarnes <em>äkthet</em>
angår, blifver det vid ett närmare skärskådande klart, att
de allra flesta äro i sitt nuvarande skick konstprodukter.</p>

<p class='c000'>Deras innehåll öfverensstämmer nämligen mästadels
med de senare skildrade, förutsedda händelserna så in i
de minsta detaljer, att man ej gärna kan tänka sig dem
vara i värkligheten drömda så, som de framställas.</p>

<p class='c000'>Sålunda drömmes det mer än en gång om vargar,
hvilkas uppgifna antal sedan visar sig på siffran motsvara
det antal fiender, som företaga det i drömmen förutspådda
angreppet. Ja, förloppet och utgången af en strid eller af
andra tilldragelser finna oftast i en redan omtalad dröm
sina nästan ängsligt noggranna förebilder.</p>

<p class='c000'>Mången dröm har under bilden af ett stamträd en
<span class='pageno' id='Page_185'>185</span>helt och hållet genealogisk karaktär och har därtill den
tydliga uppgiften att förhärliga en viss släkt.</p>

<p class='c000'>Andra drömmar äro endast att anse som omhöljen
för afsiktliga varningar eller uppmaningar, gifna åt vederbörande
af dem, som säga sig ha haft drömmarne.</p>

<p class='c000'>Äfven visa sig drömmar byggda uteslutande på en
ordlek.</p>

<p class='c000'>Måste vi alltså antaga, att de i <em>den</em> gestalt, hvari de
möta oss inom den fornnordiska literaturen, merändels äro
sagoförfattarens värk, så är härmed dock ingalunda den
möjligheten utesluten, att åtminstone de, hvilkas tillkomst
synes mera naturlig, kunnat i sina enklaste grunddrag en
gång värkligen ha varit drömda.</p>

<p class='c000'>Själfva stommen kan mycket väl ursprungligen hafva
rört sig i en fornnordisk mans eller kvinnas själ, innan
författaren för sin berättelses tarf omformat och utsmyckat
den.</p>

<hr class='c007' />

<div>
  <span class='pageno' id='Page_186'>186</span>
  <h3 class='c001'>Olika slag af drömmar.</h3>
</div>

<p class='c006'>Vi dröja först vid <em class='gesperrt'>fylgja-drömmarne</em>, hvilka vi på
tal om fylgjorna redan i all korthet omnämt.</p>

<p class='c000'>I dessa drömmar uppenbara sig andra människors
själar såsom djurgestalter.</p>

<p class='c000'>Man antog, att människosjälen förmådde i egenskap
af fylgja under sömnen lämna kroppen.</p>

<p class='c000'>Men för att den sedan måtte kunna klart visa sig i
dröm för en annan människa, behöfde den, menade man,
en ny skepnad och den klädde sig då alltid i djurhamn.</p>

<p class='c000'>Frågar man, hvarför fylgjan alltså syntes för den
drömmande såsom ett djur, måste man erinra sig, hvilken
oerhördt stor betydelse djurvärlden städse haft för den
ännu på kulturens första stadier stående mänskligheten.</p>

<p class='c000'>Jakt, fiske och boskapsskötsel bragte människor och
djur i ett fiendtligt eller vänligt förhållande till hvarandra,
hvilket emellertid alltid var sådant, att människan kom i
tillfälle att på det noggrannaste iakttaga det förföljda eller
det tämjda djurets natur.</p>

<p class='c000'>Dettas oförmåga att listigt dölja eller förnuftigt behärska
sina drifter hade till följd, att dess karaktärsbild
afslöjade sig för människans blickar vida tydligare än
hennes medmänniskors.</p>

<p class='c000'>Sålunda erhöllo djurens kroppsliga och andliga egenskaper
för henne ett typiskt värde. Och när man hos en
<span class='pageno' id='Page_187'>187</span>vän eller fiende iakttog liknande egenskaper, trodde man
sig ej kunna klarare beteckna dessa än genom att jämföra
dem med just de djur, som syntes så oförtydbart vara
deras lefvande inkarnationer.</p>

<p class='c000'>Djurgestalten blef alltså den nya hamn, hvari människosjälen
— fylgjan — troddes draga ut på sina färder
genom drömmarnes land.</p>

<p class='c000'>Den fornnordiska <em class='gesperrt'>drömfaunan</em> är synnerligen rikhaltig
och är i nästan hvarje saga företedd genom ett
eller flere exempel.</p>

<p class='c000'>Bland vilda däggdjur, i hvilkas skepnad fylgjan klädde
sig, märka vi: vargen eller ulfven, skogsbjörnen och isbjörnen,
svinet och hjorten, räfhonan, läjonet och leoparden.</p>

<p class='c000'>Uppträdde hon som tamt däggdjur, kunde hon vara
oxe, tjur, häst eller valp.</p>

<p class='c000'>Kom hon flygande i fågelhamn, syntes hon som örn,
korp, lom, svan, hök eller falk.</p>

<p class='c000'>Hon kunde äfven visa sig som orm och drake. —</p>

<p class='c000'>Se här några exempel på</p>

<h4 class='c008'><em class='gesperrt'>fylgjadrömmar.</em></h4>

<p class='c009'>Då det blef Orvar Odd en gång vägradt att göra en
färd till Bjarmaland tillsammans med sin broder Gudmund
och deras frände Sigurd, lämnade han dem i vredesmod,
och de lågo sedan en hel månad med sina skepp under
ön Rafnista utan att få vind.</p>

<p class='c000'>En natt jämrade sig Gudmund i sömnen. Man talade
om, att man borde väcka honom, men Sigurd menade, att
han först borde drömma den dröm, han hade, till slut.</p>

<p class='c000'>När han vaknat, sporde Sigurd: »Hvad drömde du,
frände? Det lät, som om du hade det så svårt.» Och
Gudmund svarade:</p>

<p class='c000'><span class='pageno' id='Page_188'>188</span>»Jag drömde, att vi lågo alldeles som nu här inne
under ön med våra båda skepp; och jag såg en isbjörn
ligga i ring rundt om ön, och ofvan skeppen möttes djurets
hufvud och svans. Det syntes så ilsket, att jag aldrig
sett dess like förr; all raggen reste sig utefter dess rygg.
Och så tycktes det mig, som om det ville kasta sig öfver
skeppen och trycka dem i djupet.»</p>

<p class='c000'>»Lätt är att se», sade Sigurd, att detta djur är vår
frände Odds fylgja — det är hans emot oss fiendtliga
sinne. Och är det min mening, att vi ej komma bort härifrån,
ifall icke han får följa med oss».</p>

<p class='c000'>Man kom öfverens om att erbjuda Odd ett eget skepp
med full utrustning.</p>

<p class='c000'>Därefter gaf han sig åter i följe med dem; och vinden
blef förlig, så snart seglen hissats. —</p>

<p class='c000'>Storbonden Gisle Sursson på Island meddelar, hur han
i en dröm sett den mans fylgjor, som hemligen dräpt hans
svåger Vesten. Som äfven dråparen är hans frände, vill han
emellertid ej röja honom, och han uttrycker sig därför så:</p>

<p class='c000'>»Jag hade mig en dröm i går natt och en i natt.
Bägge skvallra om, hvem dådet gjordes af, men ej skall
jag därför säga det. I går drömde jag, att en huggorm
slingrade sig ut från en gård och stack Vesten till döds.
I natt såg jag, hur från samma gård en varg rände — äfven
den bet Vesten ihjäl. Jag har ej sagt någon dessa
drömmar förr än nu, ty jag ville ej, att de skulle tydas.»</p>

<p class='c000'>En välbekant, vacker fylgjadröm är den, som Helga
den fagras fader Torsten Egilsson kort före hennes födelse
berättar för sin gäst, drömtydaren Bärgfinn, och hvari hela
hennes lefnadssaga förebådas.</p>

<p class='c000'>»Jag drömde», talade han, »att jag stod utanför hufvuddörren
hemma på Borg. Jag såg upp mot husen, och
<span class='pageno' id='Page_189'>189</span>på takåsen satt en fin och fager svanhona. Jag tyckte
henne vara min och kände, hur hon var mig kär.</p>

<p class='c000'>»Då såg jag en stor örn komma flygande ned från
fjällen. Den kretsade fram till gården och satte sig ned
bredvid svanen. Den kluckade till henne blidt, och hon
syntes betagen däraf. Jag såg, att örnen var svartögd
och hade järnklor. Den tycktes mig vara ett ståtligt djur.</p>

<p class='c000'>»Sedan såg jag en annan fågel nalkas söderifrån.
Äfven den flög fram mot min gård Borg, sänkte sig ned
bredvid svanen och ville fjäsa för henne. Det var också
en stor örn.</p>

<p class='c000'>»Men så snart den kommit till, begynte den andra att
resa fjädrar, och de foro ihop och spändes skarpt och
länge, och jag såg dem bägge blöda.</p>

<p class='c000'>»Deras strid lyktades så, att de segnade båda döda
ned på hvar sin sida om takåsen.</p>

<p class='c000'>»Men svanhonan satt kvar och hukade sig sorgset ned.</p>

<p class='c000'>»Därpå såg jag en fågel susa fram mot väster. Det
var en falk. Den flög hän till svanen och tedde sig vänligt
emot henne. Sedan flögo de bägge tillsammans bort
åt samma håll. Då vaknade jag. Och har denna dröm
intet att betyda», tillade han i likhet med så många andra
af forntidens »drömmare», hvilka hälst ville betrakta en
hotfull dröm såsom betydelselös; »den torde blott båda
oväder; i luften skola stormar mötas, som komma ur de
väderstreck, från hvilka jag såg fåglarne flyga.»</p>

<p class='c000'>»Den meningen har jag icke om drömmen», sade
drömtydaren Bärgfinn.</p>

<p class='c000'>»Gör då af den, hvad du finner rimligast», svarade
Torsten, »och låt mig höra».</p>

<p class='c000'>Bärgfinn sade:</p>

<p class='c000'>»Fåglarne, du sett, månde vara människors fylgjor.</p>

<p class='c000'><span class='pageno' id='Page_190'>190</span>»Din husfru går hafvande, och hon skall föda ett däjligt
och fint möbarn, som du kommer att hålla mycket af.</p>

<p class='c000'>»Från de väderstreck, ur hvilka du såg örnarne flyga,
skola två ansenlige män komma och fria till din dotter.</p>

<p class='c000'>»De skola fattas af mäktig kärlek till henne och kämpa
om henne, och i den kampen skola de bägge dö.</p>

<p class='c000'>»Därefter skall ur det väderstreck, ur hvilket falken
flög, en tredje man träda fram och bedja om hennes hand.
Med honom varder hon gift.</p>

<p class='c000'>»Nu har jag tydt din dröm, och så skall den sannas.»</p>

<p class='c000'>Sagan, som börjar med denna dröm, redogör sedan
för dess uppfyllelse. Fylgjorna i örnhamn visa sig hafva
varit de bägge skalderna Gunnlög Ormtungas och Ramn
Anundssons fylgjor. Deras kärlek till Helga den fagra,
Torstens dotter, bringar dem i kamp med hvarandra, och
de falla till sist båda i holmgång.</p>

<p class='c000'>Lik drömmens svan, som satt ensam kvar och hukade
sig sorgset ned, sörjer Helga den fallne Gunnlög.</p>

<p class='c000'>Då gifter hennes fader henne med den raske och rike
bonden Torkel, hvars fylgja var falken.</p>

<hr class='c007' />

<p class='c000'>Enär den uti djurhamn framträdande fylgjan ursprungligen
hör tillsammans med den mänskliga kroppen, finnes
det å andra sidan exempel på, att denna senare kommer
att i drömmarne låna ett och annat från denna hamn, som
själen sålunda tagit.</p>

<p class='c000'>En man drömmer t. ex., att han hugger en annan
»sönder i midjan», och »det tycktes mig då», säger han,
»att ett varghufvud satt på hans hals.»</p>

<p class='c000'>När biskop Fredrik, under sitt arbete för kristendomen
på Island, en gång närmade sig Hägranäs ting, rusade hela
<span class='pageno' id='Page_191'>191</span>hopen af hedna män upp emot honom och hans följeslagare
under väldiga rop. Vapnen skakades emot sköldarne,
och stenar kastades. Då sade biskop Fredrik, innan han
vände om:</p>

<p class='c000'>»Nu går den dröm i fullbordan, som min moder i
forna dagar drömde. Hon tyckte sig se ett varghår sticka
fram på mitt hufvud, och nu jagas vi med fruktansvärdt
våld undan som farliga vargar.»</p>

<hr class='c007' />

<p class='c000'>Naturmänniskan tänker sig icke blott djurvärlden besjälad;
äfven den liflösa naturen, ja, t. o. m. konstprodukten
äger för henne en själ.</p>

<p class='c000'>»I drömlanden», heter det hos Tylor, »bygga de döde
karenernas själar upp husen med sina yxors själar och
med sina knifvars själar tälja de sitt ris. Algonkinjägarnes
skuggor jaga bäfrarnes och elefanternas själar, och på sina
snöskors själar skrida de öfver snöns själ.»</p>

<p class='c000'>Kvarlefvor af denna uppfattning af det liflösa finna vi
ännu hos nordmännen.</p>

<p class='c000'>Ja, t. o. m. i våra dagar döljer sig en räst däraf i
namnen på skepp och lokomotiv. Enär dessa te sig för
ögat, som om de rörde sig af sig själfva, älskar människan
att i dem liksom se ett lefvande väsen.</p>

<p class='c000'>Något liknande gjorde äfven nordboarne, men de gingo
längre. Svärdet, som de buro, försvarade dem i striden;
den kraft, med hvilken de förde det, tycktes det själf besitta.
Det var deras bästa och trognaste vän — hvarför
skulle de då ej tilldikta det en själ?</p>

<p class='c000'>Ofta drömmes det om svärd. När man drömmer, att
ett sådant brister, betyder det stor olycka eller död.</p>

<p class='c000'><span class='pageno' id='Page_192'>192</span>En kämpe Torbjörn anar döden vid sitt uppvaknande
efter en dröm, hvari han såg sig hålla sitt goda svärd i
handen; »men det sprang itu, så snart jag därmed gaf ett
hugg», sade han.</p>

<p class='c000'>Enligt Eddan vaknar konung Atle i sömnen och säger
till sin maka Gudrun:</p>

<div class='lg-container-b c011'>
  <div class='linegroup'>
    <div class='group'>
      <div class='line'>»Nyss ur sömnen</div>
      <div class='line'>mig nornor väckte»;</div>
      <div class='line'>— på sin dröm han ville</div>
      <div class='line'>tydning veta —</div>
      <div class='line'>»Jag tyckte, att du Gudrun,</div>
      <div class='line'>Gjukes dotter,</div>
      <div class='line'>mig med svekfullt</div>
      <div class='line'>svärd stack.»</div>
    </div>
  </div>
</div>

<p class='c000'>Äfven den klädedräkt, hvari någon uppenbarade sig i
drömmen för en annan, kunde värka betydelsefull.</p>

<p class='c000'>Bittra tårar gråter en af sagornas kvinnor, efter det
hon i en drömsyn sett sin broder träda henne till mötes
i röd kortrock och röda strumpor, ty hon anar hans snara,
blodiga slut.</p>

<p class='c000'>En man drömmer sig klädd i en blänkande linnerock — och
inom kort flyter han död i Isafjorden.</p>

<p class='c000'>Föremål, hörande till klädedräkten, såsom ringar och
andra dyrbarheter kunde äfven ensamma visa sig i drömmarne
och där båda framtid.</p>

<p class='c000'>I de fyra drömmar, som Gudrun Osvifversdotter
omtalar för den drömkunnige höfdingen Gäst Oddleifsson,
ser hon dylika föremål, hvilka, enligt hans tolkning, beteckna
hennes blifvande fyra män.</p>

<p class='c000'>Redan på denna tid satte kvinnan det allra högsta pris
på kostbara kläder och smycken; och det kan därför ej förvåna
oss, om det dyrbaraste, som enligt nordmannauppfattning
kunde bli hennes, nämligen mannen, liknades vid sådana.</p>

<p class='c000'><span class='pageno' id='Page_193'>193</span>Gudruns drömmar äro, liksom höfdingen Gästs tydning
af dem, i hög grad karaktäristiska.</p>

<p class='c000'>»Jag har drömt mycket i vinter», säger hon, »men i
synnerhet är det fyra drömmar, som gifvit mig åtskilligt
att tänka på. Ingen har hittills tydt dem så, som jag
önskat; och de blifva väl häller aldrig tydda efter mitt
sinne.»</p>

<p class='c000'>»Säg mig dina drömmar», sade Gäst, »måhända jag
kan få ut någon mening af dem.» Därpå berättade Gudrun:</p>

<p class='c000'>»Mig tycktes, att jag stod vid en bäck, och jag bar min
krokhufva, men den klädde mig illa, och då kände jag lust
att göra mig af med den, fastän många afrådde mig. Men
jag brydde mig ej om deras råd utan ref hufvan af mig
och slängde den ut i bäcken.</p>

<p class='c000'>»Längre var ej den drömmen.»</p>

<p class='c000'>Och hon fortsatte:</p>

<p class='c000'>»Den andra drömmen begynte så, att jag tyckte mig
stå vid en sjö, och på min hand hade kommit en silfverring,
som klädde mig mycket väl och som jag höll för en
stor kostbarhet. Den hoppades jag få länge behålla. Men
bäst som det var, for den af min hand och ut i sjön, och
jag såg den aldrig mera.</p>

<p class='c000'>Detta gick mig så till sinnes, som om jag förlorat den
dyraste klenod.»</p>

<p class='c000'>»Den drömmen är ej mindre betydelsefull», förklarade
Gäst.</p>

<p class='c000'>»I min tredje dröm tyckte jag mig äga en guldring,
så att min förra förlust nu var ersatt; det förekom mig,
som skulle jag få glädja mig längre åt denna ring än åt
den andra. Och dock syntes den icke kläda mig så mycket
bättre, som guld är dyrbarare än silfver. Därpå snafvade
jag och föll omkull, och som jag ville taga emot mig med
<span class='pageno' id='Page_194'>194</span>handen, slog guldringen mot en sten och sprang i två bitar,
ur hvilka blod sipprade.</p>

<p class='c000'>»Och sorgen syntes mig större än skadan.</p>

<p class='c000'>»Då föll det mig in, att en rämna funnits på ringen,
och när jag besiktigade styckena, skönjde jag ännu flera
rämnor. Men likväl förekom det mig, som om ringen
skulle hafva förblifvit hel, ifall jag blott vårdat den bättre.»</p>

<p class='c000'>»Dina drömmar minskas icke i växten», sade Gäst.</p>

<p class='c000'>»Slutligen», fortsatte Gudrun Osvifversdotter, »såg jag
mig i den fjärde drömmen bära en guldhjälm, besatt med
ädelstenar.</p>

<p class='c000'>»Jag tyckte mig äga dessa klenoder, men den olägenheten
fanns dock, att hjälmen kändes väl tung, så att jag
knappt förmådde bära den, och jag lutade med hufvudet.</p>

<p class='c000'>»Detta lade jag emellertid ej hjälmen till last, och jag
tänkte ej häller skilja mig vid den — men likväl föll den
från mitt hufvud och rullade ut i Hvamsfjorden.</p>

<p class='c000'>»Då vaknade jag. Nu har jag sagt dig alla mina fyra
drömmar.»</p>

<p class='c000'>»Klart ser jag», svarade Gäst, »hvad dessa drömmar
förebåda. Men nog skall min tydning synas dig något enformig,
ty de teckna sig för mig alla på samma sätt.</p>

<p class='c000'>»Fyra män skall du äga, och med den förste skall du
blifva gift utan ditt eget tycke.</p>

<p class='c000'>»Du bar nämligen en hufvudbonad, som du tyckte kläda
dig illa. Därför kommer du att föga älska honom, och
enär du tog af dig hufvan och kastade den i vattnet, skall
du komma att öfvergifva honom, ty om dem, som ödsla
bort sina egodelar, säger man, att de kasta dem i vattnet.</p>

<p class='c000'>»I den andra drömmen ägde du en silfverring.</p>

<p class='c000'>»Det betyder, att du skall varda gift med en annan
ansenlig man, som du skall hålla mycket af men blott
<span class='pageno' id='Page_195'>195</span>besitta en kort tid. Ringen for i sjön — det skall ej förvåna
mig, om du mister den mannen genom drunkning.</p>

<p class='c000'>»Din tredje dröm, hvari du såg en guldring på din
hand, bebådar, att du skall få dig en tredje man, som
dock ej skall tyckas dig <em>så</em> mycket mera värd än den föregående,
som guld är sällsyntare och dyrbarare än silfver.</p>

<p class='c000'>»Att ringen sprang sönder genom din ovårdsamhet och
att du såg blod komma ur bitarne, det betyder, att denne
din husbonde skall varda dräpt, och klart skall du sedan
se de brister, som vidlådt detta giftermål.</p>

<p class='c000'>»Hvad slutligen den fjärde drömmen vidkommer, den,
hvari du bar en guldhjälm, som var smyckad med ädelstenar
och var dig för tung, så säger den, att din fjärde
man är en stor höfding, som skall förstå att härska öfver
dig. Du tyckte, att hjälmen försvann i Hvamsfjorden: i
den skall denne din make se sin sista dag. Mera vill jag
icke säga om den drömmen.»</p>

<p class='c000'>Medan han sålunda utlade hennes lefnadssaga, satt
hon blodröd i ansiktet; och hon talade icke ett ord, förrän
han slutat. Då sade hon:</p>

<p class='c000'>»Fagrare spådomar hade du kunnat gifva mig, om
jag blott gifvit dig ämne därtill. Haf dock tack, ty du
har tydt mina drömmar.» —</p>

<p class='c000'>Äfven skägget, såsom det sannskyldiga tecknet på
manlighet, kunde i drömmen utmärka mannen själf.</p>

<p class='c000'>När sålunda en isländsk höfding drömmer sig ha ett
så stort skägg, att han därmed kan täcka hela den vida
Bredafjorden, menar han, att detta med visshet tyder på,
att han skall utsträcka sitt inflytande öfver hela fjorden
och de bygder, som dit höra.</p>

<p class='c000'>Drömmar om öfversvämmande floder, slagrägn och
bärgras bebåda helt naturligt betydande katastrofer.</p>

<p class='c000'><span class='pageno' id='Page_196'>196</span>Till och med bestämda handlingar kunna i drömmarne
finna sitt symboliska uttryck.</p>

<p class='c000'>Innan Torkel Surt höll på Islands Alting sitt epokgörande
tal, hvarigenom årsräkningen på ön fastställdes,
drömde han, att han stod på Lagbärget, när folket flockade
sig som talrikast därikring, men det föreföll honom, som
om han ensam vore vaken, medan alla de andra där ikring
honom sofvo.</p>

<p class='c000'>Den drömmen tydde man så, att allt folket skulle
tiga, medan han talade på Lagbärget, och när han tystnat,
skulle de yttra sitt bifall.</p>

<p class='c000'>Till hvilka underligheter denna drömsymbolik kunde
utveckla sig, visar den dröm, Jomsvikingasagans Ingeborg
berättar för sin make Palne och som tydligen innebär en
uppmaning till denne att taga hämd på konung Harald
Gormsson, hvilken låtit bringa hans egen broder om lifvet.</p>

<p class='c000'>»Jag drömde», sade hon, »att jag var här i denna
gård. Jag tyckte mig hafva uppe en lingrå väf; mycket
var ej färdigt af den. Ränningen var behängd med sina
vikter; i det jag nu väfde, föll ifrån dess midt baktill en
vikt ned, och jag tog upp den. Då såg jag, att alla dessa
vikter voro manshufvud: det, som lossnat och jag upplyft,
betraktade jag. Och jag kände igen det.»</p>

<p class='c000'>Palne sporde, hvem det hufvudet tillhört.</p>

<p class='c000'>Hon utropade:</p>

<p class='c000'>»Harald Gormsson!»</p>

<p class='c000'>»Detta är bättre drömdt än odrömdt», sade han.</p>

<hr class='c007' />

<p class='c000'>Mycket ofta framställde sig i drömmar de öfvermänskliga
väsen, som ansågos stå i nära förhållande till människolifvet.
Sådana voro framför allt spådiser och trollkvinnor
<span class='pageno' id='Page_197'>197</span>samt landets, släktens eller den enskildes skyddsandar.</p>

<p class='c000'>I blodshämdens tid, då man ej gärna gick utom husknuten
obeväpnad, enär man dagligen kunde vänta sig ett
öfverfall, måste en sådan ständigt hotande fara helt naturligt
kasta sin skugga äfven på den drömmande själen.</p>

<p class='c000'>Och för denna visade sig då dessa beväpnade spådiser,
som gåfvo sina löften om bistånd i förestående strider.</p>

<p class='c000'>Ibland kallas de trollkvinnor och bebåda då krigiska
sammandrabbningar genom att i drömmen utföra hemska,
mystiska handlingar. Det är mycket blodiga syner, de framkalla.
Ty sådan tiden var, sådana voro ock drömmarne.</p>

<p class='c000'>Innan Harald Hårdråde gjorde sitt krigståg till England,
visade sig för honom i en dröm en dylik kvinna, som i ena
handen höll ett kortsvärd, i den andra ett tråg för att däri
uppsamla blod, medan en annan uppenbarade sig, sittande
på en varg med ett manslik i de bloddrypande käftarne.</p>

<p class='c000'>Eller såg man två blodiga kvinnor ro framåt i en blodström
inne i ett stort hus, på hvars fönster det rägnade blod.</p>

<p class='c000'>En man vid namn Ån hade följande burleska dröm
om en dylik ohygglig spådis omedelbart före den drabbning,
hvari han så illa misshandlades, att hans inälfvor
hängde ute.</p>

<p class='c000'>»Bort till mig», berättade han, »kom en fasaväckande
kvinna och ryckte mig fram öfver sängstolpen. I ena
handen hade hon en stor knif, i den andra ett ris. Hon
satte knifven för mitt bröst och ristade upp magen, tog ut
inälfvorna och satte riset dit i stället. Därpå gick hon ut.»</p>

<p class='c000'>Men natten efter striden visade hon sig från en vida
bättre sida.</p>

<p class='c000'>Då hände sig, att den fallne Ån reste sig, fastän man trott
honom vara död. De, som vakade öfver liket, blefvo
<span class='pageno' id='Page_198'>198</span>mycket förskräckta och ansågo, att här skedde ett under.
Men Ån sade till dem:</p>

<p class='c000'>»För Guds skull rädens icke för mig, ty jag lefde och
hade min sans, till dess jag med ens föll i dvala. Då drömde
jag om samma kvinna som förr — men nu tycktes hon mig
taga riset af min mage och lägga inälfvorna dit i stället;
och befann jag mig mycket väl af det bytet.»</p>

<p class='c000'>Därpå blefvo hans sår förbundna, och allt sedan blef
han kallad Ån Rismage. —</p>

<p class='c000'>Mera tilltalande äro skyddsandarne.</p>

<p class='c000'>Det är en dylik, en land- eller släkt-vätt, som kommer
till Olof den helige i sömnen, då denne fortfarande håller
fast vid sin kristliga föresats att draga till Jerusalem.
Härifrån afråder vätten honom med följande ord:</p>

<p class='c000'>»Drag hällre till dina ättjordar i Norge, ty där skall
du blifva konung till evig tid.»</p>

<p class='c000'>Inför en man vid namn Kodran, som nyligen öfvergått
till kristendomen, stod plötsligen en natt hans hedne
skyddsande med sorgmodig uppsyn. Skälfvande som af
rädsla, beklagade denne sig öfver, att Kodran låtit tillkalla
ärkebiskopen, ty han höll just då som bäst på med att
fördrifva honom från hans ärfda grund.</p>

<p class='c000'>Det vigvatten, bispen stänkte kring, föll svidande på
hans små barns hufvud, och det gjorde honom ondt att
höra deras gråt. Därpå försvann han.</p>

<p class='c000'>Men Kodran lät biskopen lika fullt fullborda den heliga
handlingen.</p>

<p class='c000'>Då framträdde ännu en gång den gamle skyddsanden
för honom i sömnen, och han sade med snyftande röst:</p>

<p class='c000'>»Nu måste vi skiljas; det är ute med vår sammanlefnad
och med vår vänskap. Och härtill är allenast din
feghet skulden. Nu må du se dig om efter den, som mäktar
<span class='pageno' id='Page_199'>199</span>taga dina håfvor i så sorgfällig vård, som jag det gjort.
Man kallar dig rättskaffens och trohjärtad; men mig har
du nu lönat med ondt för hvad godt jag bevisat dig.»</p>

<p class='c000'>Därpå svarade den kristnade Kodran:</p>

<p class='c000'>»Jag hafver ärat dig såsom en nyttig och mäktig gud,
så länge jag icke kände sanningen, men nu, då jag funnit
dig skenfager och vanmäktig, är jag i min rätt, och jag
gör ingen synd, när jag öfvergifver dig och ställer mig
under den guds beskydd, som är vida mäktigare och bättre
än du.»</p>

<p class='c000'>En person kunde t. o. m. äga såväl en skyddsande
som en ond spådis, hvilka båda bekämpade hvarandra i
hans drömmar.</p>

<p class='c000'>Den förut nämde, olycklige Gisle Sursson, som enligt
sagan var en härlig kämpe, fastän lyckan var honom föga
trogen, hade två »drömkvinnor», en god och en ond, hvilka
under den långa tid, han var biltog, esomoftast besökte
honom i sömnen.</p>

<p class='c000'>Gisle var en klok man, heter det, och han plägade
drömma mycket. Han hade alltid rediga drömmar.</p>

<p class='c000'>En höstnatt, då den biltoge uppehöll sig dold hos sin
trofasta hustru Öd, jämrade han sig högt i sömnen. Då
han vaknat, frågade hon, hvad han drömt.</p>

<p class='c000'>»Jag hafver», svarade han, »två drömkvinnor. Den
ena vill mig väl och gifver mig jämt lyckosamma råd,
men den andra säger mig alltid sådant, som gör mig illa
till mods. Hon spår mig blott ondt.</p>

<p class='c000'>»Men nu drömde jag, att jag kom till ett hus och
att jag gick in om dörren. Därinne kände jag igen många
af mina fränder och vänner. Där voro sju bål: somliga
brunno matt, men andra lyste klara. Då trädde min goda
huldra in i salen och sade till mig, att eldarne bådade
<span class='pageno' id='Page_200'>200</span>min ålders längd, de år, som stodo mig åter. Och hon
rådde mig att, så länge jag lefde, låta hednisk sed fara,
ej syssla med galder eller annan trolldom men vara god
mot döfva och halta, fattiga och hjälplösa. Längre var ej
min dröm.»</p>

<p class='c000'>När nästa höst var inne och nätterna åter blefvo
längre, infunno sig drömmarne igen. Allt starkare kommo
de då öfver honom. Det var hans onda spådis, som nu
visade sig, och synerna voro ängslande. Tidt och ofta
kom hon till honom; hon hade leda later, och alltid ville
hon stänka blod öfver honom — tvätta honom i blod.</p>

<p class='c000'>När blott två år stodo igen af dem, som han, enligt
den välvilliga huldrans utsago, hade att lefva, visade sig
denna i sin tur en senhöstnatt för honom.</p>

<p class='c000'>Hon red en grå häst och bjöd honom att följa med
till sin boning. Det ville han gärna. De kommo fram
till ett hus, hvilket nästan var som en hall. Hon ledde
honom inom dörren, och han såg hyenden på bänkarne
samt fager bonad öfverallt. Hon bad honom stanna och
göra sig glad.</p>

<p class='c000'>»Hit skall du fara, när du är död», sade hon, »och
här skall du lefva i rikedom och salighet.»</p>

<p class='c000'>Så gingo de år tillända, om hvilka drömmen talat.</p>

<p class='c000'>Då kom en sommarnatt den onda huldran åter till
honom, där han låg sofvande, gömd i en jordkula.</p>

<p class='c000'>»Nu skall jag», sade hon, »krossa allt, som hon, den
goda, förespeglat dig; och jag skall råda för, att intet af
hennes löften kommer att fägna dig.»</p>

<p class='c000'>Sedan drömde han, att hon band på honom en blodig
hufva, tvådde hans anlete i blod och öste så mycket
blod öfver honom, att det rann i röda strömmar utefter
lemmarne.</p>

<p class='c000'><span class='pageno' id='Page_201'>201</span>Därefter togo drömmarne till med sådan styrka, att
Gisle blef så mörkrädd, att han icke vågade vara ensam
utan nödgades alltid hålla sig, där hans hustru var.</p>

<p class='c000'>Den sista dröm, han hade i lifvet, beskref han för
henne i ett kväde så:</p>

<div class='lg-container-b c011'>
  <div class='linegroup'>
    <div class='group'>
      <div class='line'>»Jag dig såg i sömnen</div>
      <div class='line'>stå med pannans guldband,</div>
      <div class='line'>våta ögon öfver</div>
      <div class='line'>osäll, slagen make.</div>
      <div class='line'>Handen ville hastigt</div>
      <div class='line'>hindra sårens flöden.</div>
      <div class='line'>Ljusa vif, du visa,</div>
      <div class='line'>hvad månn synen bådar?»</div>
    </div>
  </div>
</div>

<p class='c000'>Kort därefter blef han öfverfallen af sina fiender och
dräpt i hustruns åsyn.</p>

<p class='c000'>Tydligen hafva dessa bägge »drömkvinnor» erhållit
sina drag både från den hedna föreställningen om valkyrjor
och den kristna om änglar.</p>

<p class='c000'>Som dödsgudinna är den ena ond; som Odins mö,
hvilken leder hjältar till Valhall, är den andra god; och
när denna lofvar sin skyddsling kommande salighet, röjer
hon släktskap med den kristna skyddsängeln, medan hon,
som blott förkunnar blodig död, lätt låter förvandla sig
till en ond ängel.</p>

<hr class='c007' />

<p class='c000'>De kristna drömmarne, sådana de bevaras i sagorna,
äro helt olika de rent hedna.</p>

<p class='c000'>Så snart kristendomen utbildat sig till en lifsmakt i
det fornnordiska medvetandet, antaga drömmarne en annan
karaktär. Det gamla tydningssättet försvinner; djuret
har ingen plats mera i den kristna drömmen. Korsets
heliga tecken och himlastegen undantränga den forna symboliken.</p>

<p class='c000'><span class='pageno' id='Page_202'>202</span>Att uppenbara sig i andras drömmar är ej längre
<em>hvarje</em> människas rätt; nej, sådant tillkommer blott dem,
hvilka det förlänats nåd därtill såsom Guds utkorade.</p>

<p class='c000'>Före sin primsigning har konung Olof Tryggvason en
»stor och mäktig» drömsyn, hvari både himmel och helvete
öppna sig för honom och hvari han manas att anamma<a id='annamma'></a>
kristendomen.</p>

<p class='c000'>Han såg en väldig stenpelare resa sig så högt upp i
luften, som hans öga kunde se. I stenen tycktes honom
trappsteg vara inhuggna, och han gick uppåt så långt, att
han kom ofvan skyarna.</p>

<p class='c000'>Där förnam han en doft, så ljuflig, att han aldrig
känt dess like. Han såg sig omkring, och rundt om
såg han fagra näjder, däjligt blommande, i hvilka skinande
gestalter rörde sig, skrudade med hvita kläder och all
härlighet. Där var allsköns fägnad, mera än man kan
förtälja.</p>

<p class='c000'>Sedan hörde han öfver sig en stämma, som talade så:</p>

<p class='c000'>»Hör mig, Olof, du ämne till en god man! Dina goda
gärningar skola varda många; berömligt skola de tillväxa,
Gud till ära och dig själf till heder både för stund och för
framtid. Ty de förbannade afgudabelätena hafver du aldrig
vördat eller gifvit dyrkan. Därför skall ditt namn vara
vida fräjdadt i världen. Och dock fattas dig mycket, innan
du är en fullkomlig Guds tjänare, ty ännu hafver du
icke det rätta förståndet eller kunskapen om de gudomliga
tingen. Och du är icke renad i det gudomliga dopet.»</p>

<p class='c000'>Då förskräcktes Olof, och han sporde betänksamt:</p>

<p class='c000'>»Hvem är du, herre, att jag må tro på dig?» Och
rösten svarade:</p>

<p class='c000'>»Drag till Grekland! Där skall Herran din Guds namn
varda dig bekant. Och tror du rätt på honom, nogsamt
<span class='pageno' id='Page_203'>203</span>lydande hans bud, skall du leda både dig själf och många
andra ifrån den hedna trons dunkla villostigar ut på den
heliga trons klara vägar. Ty Herren hafver korat dig till
sin man, att du måtte till honom föra mycket folk. För
den skull skall en evig salighet blifva dig beskärd — en
ännu större härlighet än den, du här skådar.»</p>

<p class='c000'>Då han hört och sett allt detta, ärnade han stiga ned
för pelaren, men i detsamma fick han se där långt nere
i djupet många fasansvärda ställen, fulla af lågande kval,
och han hörde förtviflan, skri och ömklig gråt ifrån de
själar, som där kväljdes.</p>

<p class='c000'>Och han tyckte sig ibland dem igenkänna många af
de höfdingar och vänner, som satt sin lit till hedna gudar.</p>

<p class='c000'>Vid hela denna syn vardt han slagen af skräck; och
den grep honom så, att, när han vaknade, hans ögon voro
fulla af tårar.</p>

<p class='c000'>Så snabbt han förmådde, styrde han sedan sin flotta
till Grekland, där »han träffade många fräjdade präster, som
gjorde Herrans Jesu Kristi namn bekant för honom; och
det är sagdt, att han där vardt primsignad». —</p>

<p class='c000'>Det är framför allt konungarne Olof Tryggvason och
Olof den helige, som efter sin död visa sig i de kristnade
nordboarnes drömmar.</p>

<p class='c000'>Då Olof Tryggvasons högt värderade skald, Hallfred
Vandrådaskald, aflidit på färd mellan Island och Sverige,
där han efter sin afhållne konungs fall ärnat bosätta sig,
blef han lagd i en kista, och bredvid honom lades de dyrbara
skänker, han fått af kungen: hans kappa, ring och
hjälm. Kistan sköts öfver bord och kom i land vid ön
Helga ibland Söderöarna. Där hittades den af abbotens
svenner.</p>

<p class='c000'>De bröto upp kistan, stulo dyrbarheterna och sänkte
Hallfreds lik ned i ett moras.</p>

<p class='c000'><span class='pageno' id='Page_204'>204</span>Men nästa natt drömde abboten, att konung Olof
Tryggvason kom till honom och talade vredgad:</p>

<p class='c000'>»Du äger usla tjänstehjon. De hafva brutit sönder
min skalds farkost, stulit hans gods, bundit en sten vid
hans hals och sänkt honom ned i gyttja. Tag nu fram
sanningen ur dem, eller också skall hvarjehanda järtecken
och under drabba eder.»</p>

<p class='c000'>Konungen försvann, och abboten lät gripa svennerna,
som genast bekände; hvarför de äfven erhöllo tillgift för
sitt brott. Skaldens lik uppletades och blef på hedersamt
sätt begrafvet invid kyrkan. Af ringen blef gjord en kalk,
af gudväfskappan ett altarkläde, och af hjälmen stöptes
ljusstakar. —</p>

<p class='c000'>Bland de många drömmar, i hvilka konung Olof den
helige framträder, välja vi den, som norske konungen
Sigurd Jorsalafarare drömde och som tyddes för honom
af hans broder och samregent konung Östen.</p>

<p class='c000'>Det är berättadt, heter det, att konung Sigurd med
ens tedde sig mycket sorgbunden. Man fick ej många ord
af honom, och han stannade ej länge vid dryckeslagen.
Hans rådgifvare och vänner togo detta tungt och bådo
konung Östen söka utröna, hvadan det kom sig, att alla,
som numera vände sig till honom för att få ett mål afgjordt,
aldrig fingo det.</p>

<p class='c000'>Konung Östen svarade, att det icke var lätt att utforska
Sigurd, men han lofvade att för deras ifriga böners
skull göra ett försök.</p>

<p class='c000'>En gång, när de båda bröderna sutto tillsammans,
väckte Östen den frågan, hvad det var, som vållade
broderns sorgsenhet.</p>

<p class='c000'>»Den gör, herre», sade han, »mången bedröfvad; och
<span class='pageno' id='Page_205'>205</span>gärna ville vi veta, hvad den orsakas af. Hafven I hört
några viktiga tidender?»</p>

<p class='c000'>Konung Sigurd svarade nej.</p>

<p class='c000'>»Eller är det måhända så, broder», fortsatte Östen,
»att du vill fara ur landet för att vinna dig större välde,
såsom du fordom gjort?»</p>

<p class='c000'>Han sade, att det icke häller var så.</p>

<p class='c000'>»Hafver någon här i landet råkat ut för din vrede?»</p>

<p class='c000'>Han nekade.</p>

<p class='c000'>»Så säg mig dock din sorg, broder», bad Östen.</p>

<p class='c000'>»Det kan jag icke», genmälte han.</p>

<p class='c000'>»Men då vill jag åtminstone veta, om du drömt något,
som inger dig bekymmer?»</p>

<p class='c000'>Detta medgaf han.</p>

<p class='c000'>»Säg mig, hvad du drömt?»</p>

<p class='c000'>»Det skall jag, men på det vilkor, att du tyder
mig drömmen. Väl torde jag förstå, om du tyder den
rätt.»</p>

<p class='c000'>»På så sätt kan jag få det tvefaldt svårt», återtog
kung Östen; »både är jag utsatt för det bekymrade folkets
tillopp och för din vrede, ifall jag ej förmår gifva dig
en rätt tydning. Dock vågar jag ett försök. Säg mig
drömmen!»</p>

<p class='c000'>Då yttrade konung Sigurd:</p>

<p class='c000'>»Jag drömde, att vi tre bröder och samkonungar, jag,
du och Olof, sutto tillsammans i ett högsäte utanför kristkyrkan
norrut i köpingen. Då trädde vår frände, den
helige konung Olof, ut ur tämplet, klädd i konungslig
skrud. Han hade det skönaste ansikte och var mycket
blid. Först gick han fram till vår broder, konung Olof,
fattade hans hand och sade mildt: 'följ mig, frände!' Och
<span class='pageno' id='Page_206'>206</span>jag tyckte, att broder Olof reste sig upp och gick med
honom in i kyrkan.</p>

<p class='c000'>»En stund därefter kom helge Olof åter ut. Han gick
fram till dig, broder, och bad dig följa honom; men då
syntes han ej så blid som nyss. Sedan gingen I tillsammans
in i tämplet. Då väntade jag, att han åter
skulle träda ut och komma fram till mig, men han kom
icke. Och jag öfverväldigades af stor rädsla och vanmakt.
Så vaknade jag.»</p>

<p class='c000'>Konung Östen svarade:</p>

<p class='c000'>»Så tyder jag drömmen, herre. Högsätet, hvari vi
sutto, betecknar vårt samfälda rike. Enär du såg konung
Olof först komma med blidt anlete emot vår broder Olof,
torde denne lefva en kortare tid än vi och hafva godt att
vänta efter döden, ty han är ung och vänsäll; han hafver
ej mycket försyndat sig, och den helige konungen torde
bistå honom hos Gud.</p>

<p class='c000'>»Enär han sedan, ehuru icke lika blid, trädde fram
till mig, torde jag komma att lefva några vintrar längre
utan att dock varda gammal. Väl väntar jag, att hans
omsorg äfven skall hvila öfver mig; men ej skall den hvila
där med samma blomstring som öfver vår broder Olof,
ty jag hafver syndat mycket och brutit emot budorden.</p>

<p class='c000'>»Att han ej kom ut till dig, betyder ingalunda din död.
Ty det är min tro, att du varder äldst af oss bröder och
skall längst härska öfver detta rike.</p>

<p class='c000'>»Måhända kommer du att drabbas af något tungt
lidande, eftersom du tyckte, att vanmakt föll öfver dig.»</p>

<p class='c000'>Då sade konung Sigurd:</p>

<p class='c000'>»Min dröm har du väl och visligt tydt, ty sådan skall
utgången sannolikast blifva.»</p>

<p class='c000'>Och den blef sådan äfven. —</p>

<p class='c000'><span class='pageno' id='Page_207'>207</span>Till och med gammaltestamentliga personligheter kunde
visa sig i de fornnordiska, kristna drömmarne.</p>

<p class='c000'>När Sverre under sitt uppehåll i Värmland åtagit sig
att vara birkebeinarnes höfding, berättar han för dem följande
dröm, med hvilken han säkerligen sökte gifva den
krona, som väntade honom i Norge, skenet af en högre
invigning.</p>

<p class='c000'>Han drömde sig vara österut i Borg, där Römälfven
faller ut i hafvet. Där befunno sig äfven hans fiender
konung Magnus och Erling jarl med sina trupper. Det
tycktes honom, som om man väsnades öfver, att en kungason
dvaldes där i staden, och allt folket var ute och letade
efter honom. Han förstod, att detta oväsen gällde
honom själf.</p>

<p class='c000'>Då smög han sig hemligen ur staden, och snart såg
han framför sig Marie kyrka. Han trädde in för att åhöra
gudstjänsten, och som han stod där och såg sig om, kom
en man emot honom, tog honom i handen och sade: »gack
med mig, broder; jag hafver något att i hemlighet säga dig».
Mannen ledde honom till ett kapell, beläget norr om koret;
och Sverre beskådade noga hans utseende. Han syntes vara
en mycket gammal man med snöhvitt hår och yfvigt skägg.
Han var röd i ansiktet, och håret var kortklippt rundt om
hufvudet. Han bar sida kläder och såg ganska fruktansvärd
ut.</p>

<p class='c000'>Då började Sverre grubbla öfver, hvad denne underlige
åldring egentligen ville honom. Detta märkte denne,
och han sade: »räds icke, broder, ty Gud hafver sändt
mig».</p>

<p class='c000'>Då tyckte Sverre sig sjunka till jorden inför hans
fötter och spörja: »hvad man är du, herre, att jag med
visshet må veta, att Gud hafver sändt dig?» För andra
<span class='pageno' id='Page_208'>208</span>gången bad gubben honom icke förfäras: Gud hade sändt
honom.</p>

<p class='c000'>Men Sverre kände sig blifva ännu mera rädd.</p>

<p class='c000'>Då tog den gamle mannen honom i handen, reste
honom upp och sade för tredje gången: »räds icke, broder!»</p>

<p class='c000'>»Frid vare dig», tillade han, »ty jag är <em class='gesperrt'>Samuel</em>, Guds
spåman; jag hafver ett Guds ärende till dig.»</p>

<p class='c000'>Därefter tog den gamle upp ett horn ur den skräppa,
han bar om halsen, och det syntes Sverre, som om helig
salva vore i hornet. Och Samuel sade till honom: »låt
mig se dina händer!»</p>

<p class='c000'>Sverre räckte fram sina båda händer; gubben smorde
dem och talade:</p>

<p class='c000'>»Må dina händer helgas till hat mot dina ovänner och
motståndare och till styrka åt mycket folk!»</p>

<p class='c000'>Sedan kysste han Sverre, fattade hans högra hand
och sade:</p>

<p class='c000'>»Sök att befria dig från dina ovänners tryck, ty du
skall varda en konung!»</p>

<p class='c000'>Och ännu en gång kysste han honom, sägande:</p>

<p class='c000'>»Var stark och modig — Gud skall hjälpa dig».</p>

<p class='c000'>Därefter vaknade han, och strax berättade han denna
dröm för de birkebeinare, som bodde i hans härbärge. Alla
funno drömmen stor och märklig. Han hade blifvit smord
till konung såsom fordom David själf; och allt hans följe
gladdes mycket däråt.</p>

<hr class='c007' />

<p class='c000'>När mänskliga eller öfvermänskliga väsen uppenbarat
sig i dröm, ville man gärna med bevis ådagalägga värkligheten
af deras besök.</p>

<p class='c000'>Mycket ofta hade man att berätta, att den drömda
<span class='pageno' id='Page_209'>209</span>personligheten liksom dröjt kvar, så att man fått se en
skymt af honom i det ögonblick, man vaknat.</p>

<p class='c000'>Men äfven mera handgripliga bevis kunde lämnas.
Dessa bestodo i de skänker, som de drömmande emellanåt
sade sig hafva mottagit af drömbilderna.</p>

<p class='c000'>Sådana skänker kunde vara svärd, hjälmar, handskar,
guld och pänningpungar.</p>

<p class='c000'>Eller också kunde drömbilden gifva den drömmande
en kroppslig minnesbeta, som sedan ansågs allt för väl
visa besökets sanning.</p>

<p class='c000'>Sålunda tager en gammal hedning hämd på sin son,
för det han öfvergått till kristendomen, genom att uppenbara
sig för honom i sömnen, beröra hans ögon och blända
dem.</p>

<p class='c000'>En af Islands skalder, som varit otrogen mot sin käresta,
ser henne en natt förtörnad i drömmen. Sedan hon
grundligt läst lagen för honom, hugnar hon honom med
den upplysningen, att han skall vakna i den värsta ögonsjukdom;
hvilket måtte väl tjäna såsom ett vittnesbörd
om, att han värkligen sett henne! Och när han vaknar,
värka hans ögon svårt.</p>

<p class='c000'>Olof den helige trycker t. o. m. ett märke i en sofvande
kvinnas kropp såsom tecken på, att han uppenbarat
sig som en drömsyn.</p>

<p class='c000'>Härom förtäljes i den lilla egendomliga berättelsen
om Margret Tråndsdotter, hvilken vi meddela i dess helhet.</p>

<hr class='c007' />

<p class='c000'>I slutet af en sommar hände det sig, att ett stort
gästabud hölls hos den berömde ländermannen Trånd å
Stockar österut i Viken.</p>

<p class='c000'>En dag, medan detta gille varade, roade sig gästerna
<span class='pageno' id='Page_210'>210</span>lekar och allsköns skämtan uppe på några kullar, hvarifrån
det var en vidsträckt utsikt. Då det led mot aftonen, såg
man ett långskepp styra mot stranden.</p>

<p class='c000'>Det var ett skönt skepp, väl rustadt; smyckeplåtarna och
flöjlarna voro förgyllda, och sköldar lyste längs dess däck.</p>

<p class='c000'>När skeppet nalkades, såg man, att besättningen var
utsökt prydlig. Rodret var fagert skuret och måladt. Och
man undrade, hvad folk det var.</p>

<p class='c000'>Husbonden Trånd hade en dotter, som hette Margret,
sällsynt klok och vacker, och vida kring gick ryktet om
hennes skönhet.</p>

<p class='c000'>Nästan i allt sporde Trånd henne till råds; också nu
gick han till henne och berättade nyheten om det komna
långskeppet.</p>

<p class='c000'>»Ej vänta vi konung Magnus hit just nu», sade han;
»men enhvar kan se, att förnäme män äro där med
ombord.»</p>

<p class='c000'>»Det är dock alls icke otroligt», genmälte hon, »att
det kan vara konung Magnus den gode; och skulle jag
känna mig skyldig mycken tack, om hans gång hit häjdades».</p>

<p class='c000'>»Hvarför talar du så?» fortsatte fadern; »alla andra
hafva kärlek till honom, och här skall han väl mottagas.»</p>

<p class='c000'>»Härför råder du själf», sade hon, »men jag behåller
min tanke, att det vore bäst, om han icke hit komme.»</p>

<p class='c000'>Skeppet lade till vid landningsplatsen, och det hade
konung Magnus den gode ombord.</p>

<p class='c000'>Trånd gick emot honom och hälsade honom. Han bjöd
honom välkommen upp till gården och undfägnade honom
med uppriktig välvilja.</p>

<p class='c000'>Konungen var mycket glad, och när det led ut på
kvällen, trädde kvinnor in i salen, och främst ibland dem
kom Margret.</p>

<p class='c000'><span class='pageno' id='Page_211'>211</span>Hon gick hän till sin plats utan att gifva konung
Magnus någon hälsning.</p>

<p class='c000'>Denne sporde då Trånd, hvem hon var, den frida
kvinnan. Han svarade, att det var hans dotter.</p>

<p class='c000'>»Och på oss vill hon icke hälsa», fortsatte konungen;
»hon visar sig storslagen, och därtill är hon en vacker
kvinna — hos henne vill jag hvila i natt!»</p>

<p class='c000'>»Slikt höfves eder icke, herre», svarade Trånd.</p>

<p class='c000'>Men konungen förklarade, att han önskade få sin vilja
fram, och Trånd meddelade sin dotter detta.</p>

<p class='c000'>»Att han hafver sådant i sinne, som är mig emot,
kommer mig alldeles icke oväntadt», sade hon; »och det
kännes mig tungt, att jag först måste fatta kärlek till honom
och sedan mista honom så snart.»</p>

<p class='c000'>Dessa hennes ord framförde Trånd till konungen.</p>

<p class='c000'>»Icke är jag känd», utbrast han, »af de fleste som en
usling — hända kan, att i detta döljer sig dock lycka
för henne».</p>

<p class='c000'>Då Trånd fann, att konungen var obeveklig, lät han
ställa en kammare väl i ordning, och där vardt konungens
säng bäddad.</p>

<p class='c000'>Sedan ledsagades Margret dit, och när hon gått till
sängs, drogo sig alla tillbaka, så att hon vardt ensam kvar,
mycket sorgsen.</p>

<p class='c000'>Kammaren hade två dörrar. Om en stund somnade
hon och tyckte sig utanför den ena dörren höra en stämma
bedja två gånger, att den måtte upplåtas. När stämman
bedt ännu en gång, sprang dörren upp, och hon såg en
förnämt klädd man träda in. En sid hatt bar han på sitt
hufvud, och han sporde, om det fanns någon människa
därinne. Men hon svarade intet.</p>

<p class='c000'>Då gick han fram till bädden, tog i henne och frågade:</p>

<p class='c000'><span class='pageno' id='Page_212'>212</span>»Bedröfvar dig konungens tilltag?»</p>

<p class='c000'>»Ja, sådant sker för visso icke med min vilja»,
sade hon.</p>

<p class='c000'>»Då har du måhända ingenting emot», återtog han,
»att jag ställer så till, att konungen ej fullbordar detta
uppsåt, som icke likar dig; men till gengäld vill jag hafva
ditt öde i mina händer.</p>

<p class='c000'>»Detta vill jag mycket hällre», sade hon.</p>

<p class='c000'>»Då är allt godt», förklarade han.</p>

<p class='c000'>Han tryckte sitt finger mot hennes bröst. Så märkte
han henne åt sig, sade han, och hon kände, huru något
kallt rörde vid henne.</p>

<p class='c000'>»Så snart konung Magnus», slöt han, »kommit hit i
bädden, säg honom då, att du förut hafver här skådat hans
frände, den unge, fagre Sigurd, idrottsmannen, som ej bor
långt härifrån. Låtom oss se, hvad värkan detta gör på
hans lynne, och sedan skall jag sörja för, att inga andra
åtgärder tarfvas».</p>

<p class='c000'>Mannen försvann. Och kort derefter trädde konung
Magnus in. Då han lagt sig i bädden, vände han sig blidt
emot henne, bedyrande, att han skulle visa henne alla
hedersbetygelser, om hon blott ville vara honom bevågen.</p>

<p class='c000'>»Att häfda mig», svarade hon, »är icke lyckosamt för
dig, en så fräjdad och förträfflig höfding, ty du skall veta,
att här hafva din frände Sigurd och jag förut varit tillsammans».</p>

<p class='c000'>Då sprang konungen upp och ropade vred:</p>

<p class='c000'>»Då höfves det icke oss att hvila i denna bädd».</p>

<p class='c000'>Han gick ut ur kammaren och hän till det loftrum,
där Trånd låg. Han slog på dörren, och Trånd for upp
ur sängen, kom ut och såg, att konung Magnus stod där,
högligen förbittrad.</p>

<p class='c000'><span class='pageno' id='Page_213'>213</span>Han befallte Trånd att strax sända några män efter
Sigurd, hans frände; och han bjöd männen hälsa Sigurd,
att denne skulle samma natt infinna sig hos honom, vare sig
han ville det själf eller icke.</p>

<p class='c000'>Sändemännen kommo till Sigurd och framförde konungens
hälsning lika kärf, som den uttalats. De bådo honom
göra sig i största hast resfärdig.</p>

<p class='c000'>»Med stor hetsighet framfören I detta ärende», sade
han, »och jag skall häller icke sinka, ty jag anar, att denna
färd varder god, enär jag får träffa en så härlig frände.»</p>

<p class='c000'>Han begaf sig åstad med männen, och när han stod inför
konung Magnus, sporde denne honom vredgad, om han
och Margret haft med hvarandra ett möte.</p>

<p class='c000'>Gladt svarade Sigurd:</p>

<p class='c000'>»Herre, jag hafver gästat Trånd och Margret, men
många ord har jag ej talat med henne — aldrig hafver
jag hvilat när Margret.»</p>

<p class='c000'>Då lät konungen tillkalla henne, och han frågade henne
nogsamt, huru allt tillgått. Och hon förtalde, huru hon i
dröm sett den främmande mannen träda in i kammaren,
hvad han sagt henne och hur han gifvit henne ett märke.
Hon visade detta, och närmast såg det ut, som om en
skinande silfverpänning låge på hennes bröst, just där mannen
tryckt sitt finger.</p>

<p class='c000'>»Har det så tillgått», utbrast konung Magnus, »då
hafver främlingen varit min fader; ty detta är hans stämpel.
Därför var det ock, jag blef så häftigt upprörd i mitt
sinne, och lätt är det att se, att Gud och den helige konung
Olof, min fader, ej velat, att jag skulle hvila vid
denna kvinna. Nu skall du, Sigurd, få henne till maka,
ty därför nämde min fader ditt namn, att han önskade detta.
Dessutom skolen I båda, hon och du, erhålla min vänskap.»</p>

<p class='c000'><span class='pageno' id='Page_214'>214</span>Så blef det äfven. Sigurd fick Margret, och konung
Magnus var gäst vid deras bröllopsgille. Hon blef en lycklig
hustru, tack vare drömbilden.</p>

<hr class='c007' />

<p class='c000'>De gåfvor, som stammade från drömbesöken, kunde
äfven vara af rent andligt slag. Ofta är det diktkonstens
eller sångens gåfva, som blifver förlänad i sömnen.</p>

<p class='c000'>En fattig isländsk fårherde, som hette Hallbjörn Hale,
brukade ofta drifva sin hjord till en stor gräsbevuxen hög,
hvarå han om nätterna sof. I den var begrafven en berömd
skald, Torlef Jarlaskald.</p>

<p class='c000'>Tidt och ofta föll det Hallbjörn in, där han låg på
högen med sin boskap rundt omkring sig, att det skulle
vara en lust att kunna göra ett lofkväde öfver högbon,
skalden, som hvilade där under honom.</p>

<p class='c000'>Jämt kom han att uttala den önskan högt för sig
själf, men därför att han icke var skald och ej hade undfått
den gåfvan, fick han alls intet kväde fram. Han kom
aldrig längre än till början, som lydde: »här ligger en
skald»; mera var det honom icke möjligt att få diktadt.</p>

<p class='c000'>Så låg han en natt på högen och brydde förgäfves
sitt hufvud med diktförsök till högbons ära. Till sist somnade
han in.</p>

<p class='c000'>Då såg han i sömnen, huru högen öppnades, och ur
den trädde en högrest man i praktfull dräkt.</p>

<p class='c000'>Han kom upp på högens topp till slumraren och sade:</p>

<p class='c000'>»Här ligger du Hallbjörn Hale och längtar efter att
taga i tu med sådant, som du icke fått makt till, ty du
vill sjunga mig en lofsång. Antingen skall det nu varda
så, att du genom mig undfår skaldeidrottens gåfva — och
troligast är, att detta kommer att ske — eller också, att
<span class='pageno' id='Page_215'>215</span>du för all tid hör upp med att brottas med diktförsök.
Nu skall jag kväda en visa för dig.</p>

<p class='c000'>»Om du sedan förmår att fästa den i ditt minne och
kan den, när du vaknar, då skall du varda en <em class='gesperrt'>värklig</em>
skald, och du skall komma att sjunga många höfdingars
lof. Och skall genom denna idrott mycket annat blifva
dig förunnadt».</p>

<p class='c000'>Sedan kvad han en visa och fortsatte, hvad Hallbjörn
börjat:</p>

<div class='lg-container-b c011'>
  <div class='linegroup'>
    <div class='group'>
      <div class='line'>»Här ligger en skald, som bland skalder</div>
      <div class='line'>lät sången väldigast ljuda....»</div>
    </div>
  </div>
</div>

<p class='c000'>»Nu skall du börja din skaldebana», tillade han, »med
att, när du vaknat, sjunga lofkvädet öfver mig, och du
skall dikta det så omsorgsfullt, som konsten bjuder, både
hvad värsslag, godt ordval och omskrifningar beträffar.»</p>

<p class='c000'>Därpå gick han åter in i högen och stängde den till
efter sig. Hallbjörn, som vaknade, tyckte sig i detsamma
se den sista skymten af hans skuldror.</p>

<p class='c000'>Visan, som skalden för honom kvädit, mindes han.</p>

<p class='c000'>Och strax for han hem till bygden med all sin boskap
och berättade, hvad som händt. Sedan diktade han utan
svårighet ett lofkväde öfver den höglagde skalden.</p>

<p class='c000'>Han begaf sig strax utomlands, kvad kväden om många
höfdingar, hölls af dem högt i ära, fick många gåfvor, så
att rikedom till sist flöt till honom i växande mängd;
»och går om honom mången saga både här i landet
och utrikes», heter det.</p>

<p class='c000'>I detta skaldegåfvans förlänande i drömmen återfinna
vi ett urgammalt indogermanskt motiv. Det tillstånd, hvari
den inspirerade skalden är, då hans själ höjer sig öfver
värkligheten, har tidigt blifvit liknadt vid människans i
<span class='pageno' id='Page_216'>216</span>drömmen stegrade fantasivärksamhet; och däraf har tvifvelsutan
den tron utbildat sig, att diktarförmågan kan födas
i drömmen.</p>

<hr class='c007' />

<p class='c000'>Begäret att få med drömmens tillhjälp se framtidens
hemligheter afslöjade måste helt naturligt drifva nordboarne
att söka efterspana de yttre omständigheter, hvarunder
viktiga drömmar bäst kunde af sig själfva uppstå eller
också framkallas.</p>

<p class='c000'>Heligheten hos det nya, det första, det oberörda och
kyska ansågs härvidlag hafva mycket att betyda.</p>

<p class='c000'>Ofta omtalas det, att drömmen kommit till i den första
morgonstunden. Den dröm, man hade i de första vinternätterna
eller under bröllopsnatten, gällde såsom särskildt
betydelsefull.</p>

<p class='c000'>På tal om sina drömmar yttrar en person t. ex. detta:</p>

<p class='c000'>»Vill jag veta sanningen med hänsyn till viktiga ting,
så tager jag på mig nya kläder, lägger mig i en ny bädd,
som står på ett för mig nytt ställe; men ingen bör förut
där hafva sofvit, hvarken i kläderna eller i bädden eller
i huset».</p>

<p class='c000'>I fornkällorna berättas äfven, hurusom botandet af en
drömlös gosse åstadkoms genom inflytandet från den rene
och ädle konung Magnus den gode. Sägnen härom har
följande lydelse.</p>

<p class='c000'>Det hände en rik och ansedd kvinnas son, att han
miste sitt minne och förekom nästan som vettlös.</p>

<p class='c000'>Då infann sig modern hos konung Harald Hårdråde
och bad honom om råd, hur hon skulle förfara med det
onda, hvaraf sonen led.</p>

<p class='c000'>»Du skall uppsöka min broder konung Magnus», svarade
<span class='pageno' id='Page_217'>217</span>han; »ingen man i landet är bättre än han; därför
blifver det ett huldt och hälsosamt råd, det han kommer
att lämna.»</p>

<p class='c000'>Hon for till konung Magnus och bad om frälsande råd.</p>

<p class='c000'>»Har du råkat kung Harald?» frågade han.</p>

<p class='c000'>»Ja visst», svarade hon, »men han visade mig till
eder.» Och hon berättade, hvad konung Harald yttrat.</p>

<p class='c000'>»Sök du upp honom ännu en gång», fortfor Magnus;
»ingen man är klokare i detta land än han; och han förmår,
blott han det vill, säga dig, hvad du bör göra.»</p>

<p class='c000'>Sedan for hon för andra gången till konung Harald
och nämde för honom broderns ord.</p>

<p class='c000'>»Nåväl», sade denne, »så skall jag gifva dig ett råd.
Jag tycker mig se, hvad det är, som vållar din son skada.
Han är beröfvad all drömförmåga, och slikt är icke hälsosamt
för någon, ty det är onaturligt för människan att
aldrig drömma. Tag honom därför med dig till den kammare,
där den gode konung Magnus nyss tagit sitt bad.
Låt din son där dricka af hans handvatten och låt honom
sedan åhöra mässan. Fastän sömnighet och gäspning då
ansätta honom, låt honom dock ej få somna in. Utan led
honom efter mässan dit hän, där konung Magnus hafver
hvilat, och låt honom där taga emot sömnen. Det kan
väntas, att en dröm där uppenbarar sig för honom.»</p>

<p class='c000'>Hon följde i allo konung Haralds anvisningar, och
svennen somnade till sist. När han åter slog upp sina
ögon, log han och sade:</p>

<p class='c000'>»Nu drömde jag, moder, att de båda konungarne
Magnus och Harald kommo och talade till mig i hvar sitt
öra. Konung Magnus sade: 'blif som bäst och blidast',
och konung Harald sade: 'blif som störst och minnesgodast'!»</p>

<p class='c000'><span class='pageno' id='Page_218'>218</span>Och denne sven blef sedan en mäktig man, välvillig
och klok. Alltså hulpo honom de läkareråd, som konung
Harald gifvit. —</p>

<p class='c000'>En högst egendomlig föreställning var den, att om man
lade sig att sofva i en svinstia, skulle man med säkerhet
få betydelsefulla drömmar.</p>

<p class='c000'>Det var en märklig sak med konung Halfdan den
svarte, Harald Hårfagers fader, heter det: han drömde
aldrig.</p>

<p class='c000'>Denna sin egenhet anförtrodde han åt en man vid
namn Torlef den vise, och han bad denne om råd för sin
drömlöshet. Då berättade Torlef, hvad han själf plägade
göra, när han sökte skaffa sig kunskap om något, som han
ville veta. Han lade sig i en svinstia och somnade in; och
då fattades det honom aldrig drömmar.</p>

<p class='c000'>Konung Halfdan lydde rådet. Han lade sig i en svinstia,
och när han somnat, njöt han den sedan så berömda
drömmen om Norges blifvande konungar.</p>

<p class='c000'>Han tyckte sig vara den hårfagraste människa i världen.
Allt hans hår låg i lockar. Somliga voro så sida,
att de nådde till jorden; dock öfverträffade en alla de andra
i ljuslek och fägring.</p>

<p class='c000'>Andra lockar nådde endast till midten af benet eller till
knäet eller till höften, medan andra ej nådde längre än
till halsen, och andra åter ringlade sig blott ur hufvudet
som små horn.</p>

<p class='c000'>Denna dröm berättade han för Torlef, som tydde den
sålunda:</p>

<p class='c000'>Från konung Halfdan skulle utgå en stor afkomma,
hvilken skulle råda öfver välden med mycken ära; dock
skulle icke alla ättlingarne härska med lika stor ära. Men
en skulle komma af hans ätt, härligare och större än alla
<span class='pageno' id='Page_219'>219</span>de andra. Och »har man hållit för sant, att den locken
betecknade konung Olof Haraldsson, hvilken är, enligt allas
mening, genom sin helighet större än alla andra Norges
konungar — mera lysande än de i himmel och på jord».</p>

<p class='c000'>Så högstämda kunde drömmarne vara.</p>

<div  class='figcenter id001'>
<img src='images/i0221.jpg' alt='' class='ig001' />
</div>

<div class='chapter'>
  <span class='pageno' id='Page_220'>220</span>
  <h2 class='c005'>Innehåll.</h2>
</div>

<table class='table0' summary='Innehåll.'>
<colgroup>
<col width='5%' />
<col width='88%' />
<col width='5%' />
</colgroup>
  <tr>
    <th class='c012'></th>
    <th class='c012'>&nbsp;</th>
    <th class='c013'>Sid.</th>
  </tr>
  <tr><td>&nbsp;</td></tr>
  <tr>
    <td class='c012' colspan='2'><strong>Förord</strong></td>
    <td class='c013'><a href='#Page_1'>1</a>.</td>
  </tr>
  <tr><td>&nbsp;</td></tr>
  <tr><td>&nbsp;</td></tr>
  <tr><th class='c014' colspan='3'>I.</th></tr>
  <tr><td>&nbsp;</td></tr>
  <tr><th class='c014' colspan='3'>Skyddsandar och onda väsen.</th></tr>
  <tr><td>&nbsp;</td></tr>
  <tr>
    <td class='c012' colspan='2'><strong>Skyddsandar</strong></td>
    <td class='c013'><a href='#Page_7'>7</a>.</td>
  </tr>
  <tr><td>&nbsp;</td></tr>
  <tr>
    <td class='c012'>&nbsp;</td>
    <td class='c012'>Fylgjor och vättar. — Skyddsandar för den enskilde, en hel släkt, en landsända eller ett helt land. — Tidrande Sido-Hallssons död. — Höfdingen Torsten Ingemundssons frändefylgja. — Förbud mot skyddsandarnes bortskrämmande. — Uppresandet af nidstång.</td>
    <td class='c013'>&nbsp;</td>
  </tr>
  <tr><td>&nbsp;</td></tr>
  <tr>
    <td class='c012' colspan='2'><strong>Troll och jättar</strong></td>
    <td class='c013'><a href='#Page_15'>15</a>.</td>
  </tr>
  <tr><td>&nbsp;</td></tr>
  <tr>
    <td class='c012'>&nbsp;</td>
    <td class='c012'>Olika slag af onda väsen; fullkomligt materiella; ej uppfattade såsom dämoner eller onda andar. — Trollen eller jättarne och resarne i egna riken »österut»; i de nordiska ländernas klippor och bärg. — Dvärgarne.</td>
    <td class='c013'>&nbsp;</td>
  </tr>
  <tr><td>&nbsp;</td></tr>
  <tr>
    <td class='c012'>&nbsp;</td>
    <td class='c012'>Berättelser om färder till trollens riken »österut». — Jotunhem. — Konung Gudmund på Gläsesvallarne. — Sagan om Torsten den hushöge. — Sagan om Helge Toresson. — Orvar Odds färder till Finnmarken och Resaland. — Konung Olof den helige och vidundren i England.</td>
    <td class='c013'>&nbsp;</td>
  </tr>
  <tr><td>&nbsp;</td></tr>
  <tr>
    <td class='c012'>&nbsp;</td>
    <td class='c012'>Trollen hemma i de nordiska länderna. — Dofrejätten i Norge. — Sägnen om tjuren Brandkrosse. — Strider med de inhemska trollen. — Trollen i Hedarskog. — Trollen vid tiden för kristendomens införande. — Konung Olof Tryggvason och de norska trollen.</td>
    <td class='c013'>&nbsp;</td>
  </tr>
  <tr><td>&nbsp;</td></tr>
  <tr>
    <td class='c012' colspan='2'><strong>Gengångare</strong></td>
    <td class='c013'><a href='#Page_75'>75</a>.</td>
  </tr>
  <tr><td>&nbsp;</td></tr>
  <tr>
    <td class='c012'>&nbsp;</td>
    <td class='c012'>— Olikartade motiv. — Gudrun Osvifversdotter och valan. — Gudrun och hennes make Torkel. — Spökena på gården Lysefjord. — Frodå-undren. — Spökena inför domstol. — Hela skaror af gengångare.</td>
    <td class='c013'>&nbsp;</td>
  </tr>
  <tr><td>&nbsp;</td></tr>
  <tr>
    <td class='c012'>&nbsp;</td>
    <td class='c012'>De värkligt onda gengångarne. — Grette den starkes brottning med spöket Glåm. — En förhäxad gengångare. — Högboarne. — Romunds envig med högbon Tråen.</td>
    <td class='c013'>&nbsp;</td>
  </tr>
  <tr><td>&nbsp;</td></tr>
  <tr>
    <td class='c012'><span class='pageno' id='Page_221'>221</span>&nbsp;</td>
    <td class='c012'>Troll, jättar och gengångare — blott genom sin större styrka och sin trolldomskunskap skilda ifrån människorna.</td>
    <td class='c013'>&nbsp;</td>
  </tr>
  <tr><td>&nbsp;</td></tr>
  <tr><td>&nbsp;</td></tr>
  <tr><th class='c014' colspan='3'>II.</th></tr>
  <tr><td>&nbsp;</td></tr>
  <tr><th class='c014' colspan='3'>Den fornnordiska magien.</th></tr>
  <tr><td>&nbsp;</td></tr>
  <tr>
    <td class='c012' colspan='2'><strong>Runor och galdrar</strong></td>
    <td class='c013'><a href='#Page_105'>105</a>.</td>
  </tr>
  <tr><td>&nbsp;</td></tr>
  <tr>
    <td class='c012'>&nbsp;</td>
    <td class='c012'>Egil Skalle-Grimsson och den värmländska bondedottern. — Runorna. — Valkyrian Segerdrifvas undervisning i deras bruk. — Galdrarne. — Egils galdersång på gästabudet hos Bård. — Galdrarnes invärkan på de liflösa tingen. — Ketil Hängs upprop till sitt svärd. — Svan i Björnfjorden.</td>
    <td class='c013'>&nbsp;</td>
  </tr>
  <tr><td>&nbsp;</td></tr>
  <tr>
    <td class='c012'>&nbsp;</td>
    <td class='c012'>Galdrar, sjungna till de döde. — Hervars sång på Samsö. — Groas galder. — Buslas bön.</td>
    <td class='c013'>&nbsp;</td>
  </tr>
  <tr><td>&nbsp;</td></tr>
  <tr>
    <td class='c012' colspan='2'><strong>Magiska operationer och säjd</strong></td>
    <td class='c013'><a href='#Page_124'>124</a>.</td>
  </tr>
  <tr><td>&nbsp;</td></tr>
  <tr>
    <td class='c012'>&nbsp;</td>
    <td class='c012'>Trollmat och trolldryck. — Kormak och spåkvinnan Tordis. — Säjden. — Dess värkningar. — Ingen söndring mellan svart och hvit magi. — Trolldomen ej utförd med dämoners eller onda andars tillhjälp.</td>
    <td class='c013'>&nbsp;</td>
  </tr>
  <tr><td>&nbsp;</td></tr>
  <tr>
    <td class='c012' colspan='2'><strong>Trollkarlar och trollkvinnor</strong></td>
    <td class='c013'><a href='#Page_129'>129</a>.</td>
  </tr>
  <tr><td>&nbsp;</td></tr>
  <tr>
    <td class='c012'>&nbsp;</td>
    <td class='c012'>Trollkunnigheten i det godas tjänst. — Vifil och Halfdanssönerna. — Tormod Kolbrunarskald på Grönland. — En enlevering. — Trolldomsfinter. — Galdersånger, sjungna af säjdmän. — Kåres död. — Trollkarlen Torgrim Skinnhufva. — Lara på Vänerns is. — Gubben Modskägg. — Fosterbröderna Ejolf och Torger. — Tord Ingunssons drunkning. — Trolldomsfolkets stenande. — Dess trohet mot hedendomen och vanmakt mot kristendomen. — Övind Kälda. — Blotmannen Röd den starke på Godöarna. — Övind Kindrifva.</td>
    <td class='c013'>&nbsp;</td>
  </tr>
  <tr><td>&nbsp;</td></tr>
  <tr><td>&nbsp;</td></tr>
  <tr><th class='c014' colspan='3'>III.</th></tr>
  <tr><td>&nbsp;</td></tr>
  <tr><th class='c014' colspan='3'>Spådomskonsten.</th></tr>
  <tr><td>&nbsp;</td></tr>
  <tr>
    <td class='c012' colspan='2'><strong>Framsynta män och kvinnor</strong></td>
    <td class='c013'><a href='#Page_159'>159</a>.</td>
  </tr>
  <tr><td>&nbsp;</td></tr>
  <tr>
    <td class='c012'>&nbsp;</td>
    <td class='c012'>Spådomskonsten i förbindelse med gudarnes dyrkan. — Torolf Mostrarskägg. — Kväll-Ulf. — De framsynta. — Nials saga. — Olof Tryggvason och den blinde gubben på ön Moster. — Gardakonungen Valdemars moder.</td>
    <td class='c013'>&nbsp;</td>
  </tr>
  <tr><td>&nbsp;</td></tr>
  <tr>
    <td class='c012'><span class='pageno' id='Page_222'>222</span>&nbsp;</td>
    <td class='c012'>Valorna. — Valan Torborg. — Berättelsen om Norna-Gäst. — Valans falhet för guld. — Gästabudet hos kung Frode. — Misstro emot valorna; deras öfvermakt. — Orvar Odd och valan Heid. — Höfdingen Ingemund Torstensson.</td>
    <td class='c013'>&nbsp;</td>
  </tr>
  <tr><td>&nbsp;</td></tr>
  <tr><td>&nbsp;</td></tr>
  <tr><th class='c014' colspan='3'>Drömmarne<a id='r10' /><a href='#f10' class='c010'><sup>[10]</sup></a>.</th></tr>
  <tr><td>&nbsp;</td></tr>
  <tr>
    <td class='c012' colspan='2'><strong>Drömmarne i allmänhet</strong></td>
    <td class='c013'><a href='#Page_182'>182</a>.</td>
  </tr>
  <tr><td>&nbsp;</td></tr>
  <tr>
    <td class='c012'>&nbsp;</td>
    <td class='c012'>Personer med särskild drömförmåga. — Drömtydningen. — Drömmarnes äkthet.</td>
    <td class='c013'>&nbsp;</td>
  </tr>
  <tr><td>&nbsp;</td></tr>
  <tr>
    <td class='c012' colspan='2'><strong>Olika slag af drömmar</strong></td>
    <td class='c013'><a href='#Page_186'>186</a>.</td>
  </tr>
  <tr><td>&nbsp;</td></tr>
  <tr>
    <td class='c012'>&nbsp;</td>
    <td class='c012'>Fylgjadrömmarne. — Den fornnordiska drömfaunan. — Gudmunds dröm. — Torsten Egilssons dröm om Helga den fagra. — Biskop Fredrik på Hägranäs ting. — Drömmar om liflösa ting; om svärd; om klädedräkten; om föremål, tillhörande denna. — Gudrun Osvifversdotters fyra drömmar. — Drömmar om skägget såsom det sannskyldiga tecknet på manlighet; om öfversvämmande floder, slagrägn och bärgras; om bestämda handlingar. — Drömsymbolikens underligheter.</td>
    <td class='c013'>&nbsp;</td>
  </tr>
  <tr><td>&nbsp;</td></tr>
  <tr>
    <td class='c012'>&nbsp;</td>
    <td class='c012'>Drömmar om spådiser och trollkvinnor; om landets, släktens eller den enskildes skyddsandar. — Blodiga syner. — Ån Rismages dröm. — Olof den helige och landvätten. — Kodran och hans hedne skyddsande. — Gisle Sursson och de två »drömkvinnorna».</td>
    <td class='c013'>&nbsp;</td>
  </tr>
  <tr><td>&nbsp;</td></tr>
  <tr>
    <td class='c012'>&nbsp;</td>
    <td class='c012'>De kristna drömmarne. — Olof Tryggvasons drömsyn. — Olof Tryggvason och Olof den helige i nordboarnes drömmar. — Abbotens dröm. — Konung Sigurd Jorsalafarares dröm. — Konung Sverre och Samuel.</td>
    <td class='c013'>&nbsp;</td>
  </tr>
  <tr><td>&nbsp;</td></tr>
  <tr>
    <td class='c012'>&nbsp;</td>
    <td class='c012'>Skänker eller kroppsliga märken, gifna af drömbilderna. — Berättelsen om Margret Tråndsdotter. — Skaldegåfvan, skänkt i drömmen. — Fårherden Hallbjörn Hale. — De yttre omständigheter, hvarunder viktiga drömmar bäst kunde uppstå eller framkallas.</td>
    <td class='c013'>&nbsp;</td>
  </tr>
</table>

<div class='footnote' id='f10'>
<p class='c000'><span class='label'><a href='#r10'>10</a>.&nbsp;&nbsp;</span>Vid utarbetandet af denna afdelning har förf. tillgodogjort sig de resultat, hvartill
<em class='gesperrt'>W. Henzen</em> kommit i sitt arbete: <em class='gesperrt'>Die Träume in der altnord. Sagalitteratur</em>
(Leipzig 1890).</p>
</div>

<div class='tnotes'>

<div class='chapter'>
  <h2 class='c005'><span lang="en" xml:lang="en">TRANSCRIBER'S NOTES</span></h2>
</div>
 <ol class='ol_1 c002'>
    <li><span lang="en" xml:lang="en">Replaced utsfyrsel with utstyrsel on p. <a href='#utsfyrsel'>41</a>.</span>

    </li>
    <li><span lang="en" xml:lang="en">Replaced älsta with äldsta on p. <a href='#p75'>75</a>.</span>

    </li>
    <li><span lang="en" xml:lang="en">Replaced förförlopp with förlopp on p. <a href='#p180'>180</a>.</span>

    </li>
    <li><span lang="en" xml:lang="en">Replaced annamma with anamma on p. <a href='#annamma'>202</a>.</span>

    </li>
    <li><span lang="en" xml:lang="en">Silently corrected typographical errors.</span>

    </li>
    <li><span lang="en" xml:lang="en">Retained anachronistic and non-standard spellings as printed.</span>
    </li>
  </ol>

</div>








<pre>





End of the Project Gutenberg EBook of Nordmanna-Mystik, by A. U. Bååth

*** END OF THIS PROJECT GUTENBERG EBOOK NORDMANNA-MYSTIK ***

***** This file should be named 52789-h.htm or 52789-h.zip *****
This and all associated files of various formats will be found in:
        http://www.gutenberg.org/5/2/7/8/52789/

Produced by Richard Tonsing, Jens Sadowski, ronnie sahlberg
and the Online Distributed Proofreading Team at
http://www.pgdp.net (This file was produced from images
generously made available by The Internet Archive)

Updated editions will replace the previous one--the old editions will
be renamed.

Creating the works from print editions not protected by U.S. copyright
law means that no one owns a United States copyright in these works,
so the Foundation (and you!) can copy and distribute it in the United
States without permission and without paying copyright
royalties. Special rules, set forth in the General Terms of Use part
of this license, apply to copying and distributing Project
Gutenberg-tm electronic works to protect the PROJECT GUTENBERG-tm
concept and trademark. Project Gutenberg is a registered trademark,
and may not be used if you charge for the eBooks, unless you receive
specific permission. If you do not charge anything for copies of this
eBook, complying with the rules is very easy. You may use this eBook
for nearly any purpose such as creation of derivative works, reports,
performances and research. They may be modified and printed and given
away--you may do practically ANYTHING in the United States with eBooks
not protected by U.S. copyright law. Redistribution is subject to the
trademark license, especially commercial redistribution.

START: FULL LICENSE

THE FULL PROJECT GUTENBERG LICENSE
PLEASE READ THIS BEFORE YOU DISTRIBUTE OR USE THIS WORK

To protect the Project Gutenberg-tm mission of promoting the free
distribution of electronic works, by using or distributing this work
(or any other work associated in any way with the phrase "Project
Gutenberg"), you agree to comply with all the terms of the Full
Project Gutenberg-tm License available with this file or online at
www.gutenberg.org/license.

Section 1. General Terms of Use and Redistributing Project
Gutenberg-tm electronic works

1.A. By reading or using any part of this Project Gutenberg-tm
electronic work, you indicate that you have read, understand, agree to
and accept all the terms of this license and intellectual property
(trademark/copyright) agreement. If you do not agree to abide by all
the terms of this agreement, you must cease using and return or
destroy all copies of Project Gutenberg-tm electronic works in your
possession. If you paid a fee for obtaining a copy of or access to a
Project Gutenberg-tm electronic work and you do not agree to be bound
by the terms of this agreement, you may obtain a refund from the
person or entity to whom you paid the fee as set forth in paragraph
1.E.8.

1.B. "Project Gutenberg" is a registered trademark. It may only be
used on or associated in any way with an electronic work by people who
agree to be bound by the terms of this agreement. There are a few
things that you can do with most Project Gutenberg-tm electronic works
even without complying with the full terms of this agreement. See
paragraph 1.C below. There are a lot of things you can do with Project
Gutenberg-tm electronic works if you follow the terms of this
agreement and help preserve free future access to Project Gutenberg-tm
electronic works. See paragraph 1.E below.

1.C. The Project Gutenberg Literary Archive Foundation ("the
Foundation" or PGLAF), owns a compilation copyright in the collection
of Project Gutenberg-tm electronic works. Nearly all the individual
works in the collection are in the public domain in the United
States. If an individual work is unprotected by copyright law in the
United States and you are located in the United States, we do not
claim a right to prevent you from copying, distributing, performing,
displaying or creating derivative works based on the work as long as
all references to Project Gutenberg are removed. Of course, we hope
that you will support the Project Gutenberg-tm mission of promoting
free access to electronic works by freely sharing Project Gutenberg-tm
works in compliance with the terms of this agreement for keeping the
Project Gutenberg-tm name associated with the work. You can easily
comply with the terms of this agreement by keeping this work in the
same format with its attached full Project Gutenberg-tm License when
you share it without charge with others.

1.D. The copyright laws of the place where you are located also govern
what you can do with this work. Copyright laws in most countries are
in a constant state of change. If you are outside the United States,
check the laws of your country in addition to the terms of this
agreement before downloading, copying, displaying, performing,
distributing or creating derivative works based on this work or any
other Project Gutenberg-tm work. The Foundation makes no
representations concerning the copyright status of any work in any
country outside the United States.

1.E. Unless you have removed all references to Project Gutenberg:

1.E.1. The following sentence, with active links to, or other
immediate access to, the full Project Gutenberg-tm License must appear
prominently whenever any copy of a Project Gutenberg-tm work (any work
on which the phrase "Project Gutenberg" appears, or with which the
phrase "Project Gutenberg" is associated) is accessed, displayed,
performed, viewed, copied or distributed:

  This eBook is for the use of anyone anywhere in the United States and
  most other parts of the world at no cost and with almost no
  restrictions whatsoever. You may copy it, give it away or re-use it
  under the terms of the Project Gutenberg License included with this
  eBook or online at www.gutenberg.org. If you are not located in the
  United States, you'll have to check the laws of the country where you
  are located before using this ebook.

1.E.2. If an individual Project Gutenberg-tm electronic work is
derived from texts not protected by U.S. copyright law (does not
contain a notice indicating that it is posted with permission of the
copyright holder), the work can be copied and distributed to anyone in
the United States without paying any fees or charges. If you are
redistributing or providing access to a work with the phrase "Project
Gutenberg" associated with or appearing on the work, you must comply
either with the requirements of paragraphs 1.E.1 through 1.E.7 or
obtain permission for the use of the work and the Project Gutenberg-tm
trademark as set forth in paragraphs 1.E.8 or 1.E.9.

1.E.3. If an individual Project Gutenberg-tm electronic work is posted
with the permission of the copyright holder, your use and distribution
must comply with both paragraphs 1.E.1 through 1.E.7 and any
additional terms imposed by the copyright holder. Additional terms
will be linked to the Project Gutenberg-tm License for all works
posted with the permission of the copyright holder found at the
beginning of this work.

1.E.4. Do not unlink or detach or remove the full Project Gutenberg-tm
License terms from this work, or any files containing a part of this
work or any other work associated with Project Gutenberg-tm.

1.E.5. Do not copy, display, perform, distribute or redistribute this
electronic work, or any part of this electronic work, without
prominently displaying the sentence set forth in paragraph 1.E.1 with
active links or immediate access to the full terms of the Project
Gutenberg-tm License.

1.E.6. You may convert to and distribute this work in any binary,
compressed, marked up, nonproprietary or proprietary form, including
any word processing or hypertext form. However, if you provide access
to or distribute copies of a Project Gutenberg-tm work in a format
other than "Plain Vanilla ASCII" or other format used in the official
version posted on the official Project Gutenberg-tm web site
(www.gutenberg.org), you must, at no additional cost, fee or expense
to the user, provide a copy, a means of exporting a copy, or a means
of obtaining a copy upon request, of the work in its original "Plain
Vanilla ASCII" or other form. Any alternate format must include the
full Project Gutenberg-tm License as specified in paragraph 1.E.1.

1.E.7. Do not charge a fee for access to, viewing, displaying,
performing, copying or distributing any Project Gutenberg-tm works
unless you comply with paragraph 1.E.8 or 1.E.9.

1.E.8. You may charge a reasonable fee for copies of or providing
access to or distributing Project Gutenberg-tm electronic works
provided that

* You pay a royalty fee of 20% of the gross profits you derive from
  the use of Project Gutenberg-tm works calculated using the method
  you already use to calculate your applicable taxes. The fee is owed
  to the owner of the Project Gutenberg-tm trademark, but he has
  agreed to donate royalties under this paragraph to the Project
  Gutenberg Literary Archive Foundation. Royalty payments must be paid
  within 60 days following each date on which you prepare (or are
  legally required to prepare) your periodic tax returns. Royalty
  payments should be clearly marked as such and sent to the Project
  Gutenberg Literary Archive Foundation at the address specified in
  Section 4, "Information about donations to the Project Gutenberg
  Literary Archive Foundation."

* You provide a full refund of any money paid by a user who notifies
  you in writing (or by e-mail) within 30 days of receipt that s/he
  does not agree to the terms of the full Project Gutenberg-tm
  License. You must require such a user to return or destroy all
  copies of the works possessed in a physical medium and discontinue
  all use of and all access to other copies of Project Gutenberg-tm
  works.

* You provide, in accordance with paragraph 1.F.3, a full refund of
  any money paid for a work or a replacement copy, if a defect in the
  electronic work is discovered and reported to you within 90 days of
  receipt of the work.

* You comply with all other terms of this agreement for free
  distribution of Project Gutenberg-tm works.

1.E.9. If you wish to charge a fee or distribute a Project
Gutenberg-tm electronic work or group of works on different terms than
are set forth in this agreement, you must obtain permission in writing
from both the Project Gutenberg Literary Archive Foundation and The
Project Gutenberg Trademark LLC, the owner of the Project Gutenberg-tm
trademark. Contact the Foundation as set forth in Section 3 below.

1.F.

1.F.1. Project Gutenberg volunteers and employees expend considerable
effort to identify, do copyright research on, transcribe and proofread
works not protected by U.S. copyright law in creating the Project
Gutenberg-tm collection. Despite these efforts, Project Gutenberg-tm
electronic works, and the medium on which they may be stored, may
contain "Defects," such as, but not limited to, incomplete, inaccurate
or corrupt data, transcription errors, a copyright or other
intellectual property infringement, a defective or damaged disk or
other medium, a computer virus, or computer codes that damage or
cannot be read by your equipment.

1.F.2. LIMITED WARRANTY, DISCLAIMER OF DAMAGES - Except for the "Right
of Replacement or Refund" described in paragraph 1.F.3, the Project
Gutenberg Literary Archive Foundation, the owner of the Project
Gutenberg-tm trademark, and any other party distributing a Project
Gutenberg-tm electronic work under this agreement, disclaim all
liability to you for damages, costs and expenses, including legal
fees. YOU AGREE THAT YOU HAVE NO REMEDIES FOR NEGLIGENCE, STRICT
LIABILITY, BREACH OF WARRANTY OR BREACH OF CONTRACT EXCEPT THOSE
PROVIDED IN PARAGRAPH 1.F.3. YOU AGREE THAT THE FOUNDATION, THE
TRADEMARK OWNER, AND ANY DISTRIBUTOR UNDER THIS AGREEMENT WILL NOT BE
LIABLE TO YOU FOR ACTUAL, DIRECT, INDIRECT, CONSEQUENTIAL, PUNITIVE OR
INCIDENTAL DAMAGES EVEN IF YOU GIVE NOTICE OF THE POSSIBILITY OF SUCH
DAMAGE.

1.F.3. LIMITED RIGHT OF REPLACEMENT OR REFUND - If you discover a
defect in this electronic work within 90 days of receiving it, you can
receive a refund of the money (if any) you paid for it by sending a
written explanation to the person you received the work from. If you
received the work on a physical medium, you must return the medium
with your written explanation. The person or entity that provided you
with the defective work may elect to provide a replacement copy in
lieu of a refund. If you received the work electronically, the person
or entity providing it to you may choose to give you a second
opportunity to receive the work electronically in lieu of a refund. If
the second copy is also defective, you may demand a refund in writing
without further opportunities to fix the problem.

1.F.4. Except for the limited right of replacement or refund set forth
in paragraph 1.F.3, this work is provided to you 'AS-IS', WITH NO
OTHER WARRANTIES OF ANY KIND, EXPRESS OR IMPLIED, INCLUDING BUT NOT
LIMITED TO WARRANTIES OF MERCHANTABILITY OR FITNESS FOR ANY PURPOSE.

1.F.5. Some states do not allow disclaimers of certain implied
warranties or the exclusion or limitation of certain types of
damages. If any disclaimer or limitation set forth in this agreement
violates the law of the state applicable to this agreement, the
agreement shall be interpreted to make the maximum disclaimer or
limitation permitted by the applicable state law. The invalidity or
unenforceability of any provision of this agreement shall not void the
remaining provisions.

1.F.6. INDEMNITY - You agree to indemnify and hold the Foundation, the
trademark owner, any agent or employee of the Foundation, anyone
providing copies of Project Gutenberg-tm electronic works in
accordance with this agreement, and any volunteers associated with the
production, promotion and distribution of Project Gutenberg-tm
electronic works, harmless from all liability, costs and expenses,
including legal fees, that arise directly or indirectly from any of
the following which you do or cause to occur: (a) distribution of this
or any Project Gutenberg-tm work, (b) alteration, modification, or
additions or deletions to any Project Gutenberg-tm work, and (c) any
Defect you cause.

Section 2. Information about the Mission of Project Gutenberg-tm

Project Gutenberg-tm is synonymous with the free distribution of
electronic works in formats readable by the widest variety of
computers including obsolete, old, middle-aged and new computers. It
exists because of the efforts of hundreds of volunteers and donations
from people in all walks of life.

Volunteers and financial support to provide volunteers with the
assistance they need are critical to reaching Project Gutenberg-tm's
goals and ensuring that the Project Gutenberg-tm collection will
remain freely available for generations to come. In 2001, the Project
Gutenberg Literary Archive Foundation was created to provide a secure
and permanent future for Project Gutenberg-tm and future
generations. To learn more about the Project Gutenberg Literary
Archive Foundation and how your efforts and donations can help, see
Sections 3 and 4 and the Foundation information page at
www.gutenberg.org



Section 3. Information about the Project Gutenberg Literary Archive Foundation

The Project Gutenberg Literary Archive Foundation is a non profit
501(c)(3) educational corporation organized under the laws of the
state of Mississippi and granted tax exempt status by the Internal
Revenue Service. The Foundation's EIN or federal tax identification
number is 64-6221541. Contributions to the Project Gutenberg Literary
Archive Foundation are tax deductible to the full extent permitted by
U.S. federal laws and your state's laws.

The Foundation's principal office is in Fairbanks, Alaska, with the
mailing address: PO Box 750175, Fairbanks, AK 99775, but its
volunteers and employees are scattered throughout numerous
locations. Its business office is located at 809 North 1500 West, Salt
Lake City, UT 84116, (801) 596-1887. Email contact links and up to
date contact information can be found at the Foundation's web site and
official page at www.gutenberg.org/contact

For additional contact information:

    Dr. Gregory B. Newby
    Chief Executive and Director
    gbnewby@pglaf.org

Section 4. Information about Donations to the Project Gutenberg
Literary Archive Foundation

Project Gutenberg-tm depends upon and cannot survive without wide
spread public support and donations to carry out its mission of
increasing the number of public domain and licensed works that can be
freely distributed in machine readable form accessible by the widest
array of equipment including outdated equipment. Many small donations
($1 to $5,000) are particularly important to maintaining tax exempt
status with the IRS.

The Foundation is committed to complying with the laws regulating
charities and charitable donations in all 50 states of the United
States. Compliance requirements are not uniform and it takes a
considerable effort, much paperwork and many fees to meet and keep up
with these requirements. We do not solicit donations in locations
where we have not received written confirmation of compliance. To SEND
DONATIONS or determine the status of compliance for any particular
state visit www.gutenberg.org/donate

While we cannot and do not solicit contributions from states where we
have not met the solicitation requirements, we know of no prohibition
against accepting unsolicited donations from donors in such states who
approach us with offers to donate.

International donations are gratefully accepted, but we cannot make
any statements concerning tax treatment of donations received from
outside the United States. U.S. laws alone swamp our small staff.

Please check the Project Gutenberg Web pages for current donation
methods and addresses. Donations are accepted in a number of other
ways including checks, online payments and credit card donations. To
donate, please visit: www.gutenberg.org/donate

Section 5. General Information About Project Gutenberg-tm electronic works.

Professor Michael S. Hart was the originator of the Project
Gutenberg-tm concept of a library of electronic works that could be
freely shared with anyone. For forty years, he produced and
distributed Project Gutenberg-tm eBooks with only a loose network of
volunteer support.

Project Gutenberg-tm eBooks are often created from several printed
editions, all of which are confirmed as not protected by copyright in
the U.S. unless a copyright notice is included. Thus, we do not
necessarily keep eBooks in compliance with any particular paper
edition.

Most people start at our Web site which has the main PG search
facility: www.gutenberg.org

This Web site includes information about Project Gutenberg-tm,
including how to make donations to the Project Gutenberg Literary
Archive Foundation, how to help produce our new eBooks, and how to
subscribe to our email newsletter to hear about new eBooks.



</pre>

  </body>
  <!-- created with ppgen.py 3.56b on 2016-08-12 22:37:17 GMT -->
</html>
